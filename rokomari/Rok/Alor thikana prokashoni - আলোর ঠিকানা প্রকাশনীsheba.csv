Title,Author,Original Price,Discounted Price,URL,Summary,Book_Title,Book_Author,Translator,Editor,Publisher,ISBN,Edition,Number Of Pages,Country,Language
উইজার্ড রিবর্ন,হাসিবুল ইসলাম ফাহাদ,TK. 330,TK. 248,https://rokomari.com//book/195427/wizard-reborn,"",উইজার্ড রিবর্ন,হাসিবুল ইসলাম ফাহাদ, , ,আলোর ঠিকানা প্রকাশনী,9789849448136,"1st Published,2020", ,বাংলাদেশ,বাংলা
সূর্যতামসী,সাদিয়া খান সুবাসিনী,TK. 210,TK. 158,https://rokomari.com//book/202868/surjotamosi,"ঠিক দুপুর ২টা। কমিউনিটি সেন্টারের সামনে পৌঁছেছে রাফিদ। আলুথালু বেশে, উস্কোখুস্ক চুলে। চোখ দুটো রক্তিম বর্ণের। মনে হচ্ছে কেউ তার থেকে তার প্রিয় জিনিস নিয়ে নিয়েছে। যেমনটা হয় শীতের সকাল গড়িয়ে দুপুরের সাথেই যেন সন্ধ্যা নামলে, কিছু অপ্রিয় তিক্ত অনুভূতি! ঠিক তেমন। 
ত্রস্ত পায়ে কমিউনিটি সেন্টারের ভেতরে প্রবেশ করতেই শুনতে পেলো সবাই ‘আলহামদুলিল্লাহ্, আলহামদুলিল্লাহ’ বলছেন। এর মানে বিয়ে সম্পন্ন। রাফিদের ইচ্ছে হয়নি বর-কনের সামনে যেতে, তাই সে ফিরে যাচ্ছিল, কিন্তু হলো না, কারণ তার অফিসের কয়েকজন কর্মচারী তাকে দেখে ফেলেছিল। আসিফ এসে তাকে নিয়ে গেল স্টেজের দিকে।  
বর কনের তখন আয়না দেখা পর্ব চলছিল। লম্বা ঘোমটায় থাকা কনের মুখের সামনে আয়না নিয়ে জিজ্ঞেস করা হচ্ছে, ‘বলো তো আয়নায় কী দেখা যায়?’ 
বর তখন মুচকি হাসি দিচ্ছে। কনে মুখে কুলুপ এঁটেছে। আবার জিজ্ঞেস করা হলো কনেকে। কিছুক্ষণ পর কনে ধীরেধীরে বলল, 
‘আমি আমার স্বপ্নের রাজপুত্র, আমার স্বামীকে দেখি।’
এবার বরকে একবার জিজ্ঞেস করা হলো, 
‘তুমি আয়নায় কী দেখো?’ 
একবার জিজ্ঞেস করতেই বর বলল, 
‘আমি আমার আকাশের চাঁদ দেখি।’
অমনি আশেপাশের সবাই আনন্দে হৈ হৈ শুরু করে দেয়। দীর্ঘশ্বাস ফেলে কষ্টের হাসি হাসে রাফিদ। পাশ ফিরতেই যেন ভূত দেখার মতো চমকে ওঠে সে, ততক্ষণে কনের মুখের লম্বা ঘোমটাও সরেছে!",সূর্যতামসী,সাদিয়া খান সুবাসিনী, , ,আলোর ঠিকানা প্রকাশনী, ,"1st Published,2020", ,বাংলাদেশ,বাংলা
দ্য ডার্ক ডেভিল,মো: খালিদ হাসান,TK. 220,TK. 165,https://rokomari.com//book/195552/the-dark-devil,"সমাজের মানুষদের অবহেলা, অবজ্ঞা সহ্য করতে করতে একসময় প্রতিশােধপরায়ণ হয়ে ওঠে হিলিও। অনেক ক্ষমতাশালী হয়ে মানবজাতিকে শাস্তি দিতে চায় সে। বেছে নেয় শয়তানের পথ । ক্ষমতা অর্জনের জন্য কালাে জাদুর আশ্রয় নিয়ে শয়তানের পূজায় মত্ত হয়ে ওঠে। পরিণত হয় অন্ধকার জগতের বিকৃতমনা এক শয়তানে। এখন তার একটাই উদ্দেশ্য, মানবজাতিকে ধ্বংস করে দেওয়া। সেই উদ্দেশ্য সফল করার লক্ষ্যে গােপনে খুব ভয়ংকর এক পরিকল্পনা তৈরি করে সে। প্রথম পদক্ষেপের কাজ শুরু করার জন্য বেছে নেয় হ্যালােয়িন রাতকে সবকিছু ঠিক থাকলে ওই রাতে শুরু হয়ে যাবে রক্তের বন্যা, খুনের মহামারীতে মেতে উঠবে হাজার হাজার মানুষ। হিলিওর এই উদ্দেশ্য থামিয়ে দেওয়ার জন্যই অভিযান শুরু হয় এজেন্ট খালিদের। এজেন্ট খালিদ কি হিলিওকে থামাতে পারবে?",দ্য ডার্ক ডেভিল,মো: খালিদ হাসান, , ,আলোর ঠিকানা প্রকাশনী,9789849448167,"1st Published,2020",111,বাংলাদেশ,বাংলা
আফারীত,সামিয়া খান প্রিয়া,TK. 390,TK. 273,https://rokomari.com//book/211048/afarit,"সম্প্রতি আম্মিরার বাবা ওদুদের মৃত্যুর পর থেকে সে কিছু অদ্ভুত ঘটনার মধ্য দিয়ে যাচ্ছে, যা বাস্তব নাকি কল্পনার সমন্বয়ে সৃষ্ট, তা সে বুঝতে পারছে না। ক্রমাগত সেই সব বিদঘুটে ঘটনার মধ্যেও আম্মিরার একটু প্রশান্তির নাম হচ্ছে এসমাদ।

নীল চোখের অতীব সুন্দর পুরুষটিকে আম্মিরা নিজের প্রফেসর হিসাবেই জানে। তবে তার আরও একটি পরিচয় রয়েছে। এসমাদ, যিনি কিনা সাধারণ কোনো ইনসান নন। তিনি স্বয়ং ইফ্রীত্বদের যুবরাজ ও ভবিষ্যৎ বাদশাহ, কিন্তু এটি আম্মিরার অজানা।
এদিকে আম্মিরার পিতা ওদুদের জন্যই আফারীতরা চরম ক্ষতির সম্মুখীন হয়েছিল।

এতকিছুর মধ্যে আদৌ কি এসমাদ ও আম্মিরার ভালোবাসা পূর্ণতা পাবে? যেখানে একজন ইনসান ও আরেকজন জিন! নাকি আরশি জগতের অবয়বের বিভ্রমে হারিয়ে যাবে তাদের ভালোবাসা?",আফারীত,সামিয়া খান প্রিয়া, , ,আলোর ঠিকানা প্রকাশনী,9789849509394,"1st Published,2021",190,বাংলাদেশ,বাংলা
শ্রাবণসন্ধ্যা,সাকিব হাসান রুয়েল,TK. 195,TK. 137,https://rokomari.com//book/210018/shrabonsondha,"দীর্ঘ ত্রিশ বছর পর টেলিফোনে কথা হয়। প্রিয় সেই কণ্ঠস্বর আগের মতো নেই। বদলে গেছে কথা বলার ভঙ্গি, সম্বোধনসূচক বাক্যও! কানাডার নাগরিককে বিয়ে করে সেখানেই স্থায়ী হয় সুপ্তি। এত বছর পরে একমাত্র সন্তানকে নিয়ে এখন বাংলাদেশে। অসুস্থ জীবনের শেষ নিঃশ্বাস ত্যাগ করতে চায় প্রিয় মাতৃভূমিতে। 

 অনেক দিনের ইচ্ছা, মরার আগে একবার হলেও বন্ধুদের সাথে ক্যাম্পাস ঘুরে দেখবে। অনেক কষ্টে জানতে পারে হিয়ার ঠিকানা, শুভ ঢাকায় থাকলেও পিয়ালের অবস্থান রংপুর। আর শিশির? অবশেষে দীর্ঘ ত্রিশ বছর পর মিলিত হয় পুরোনো বন্ধুমহল। টিএসসি-র বুকে পা রাখতেই চঞ্চল হয়ে ওঠে হৃদয়। 

 কত শত গল্প, হাজারো স্মৃতি, কী নেই এখানে? জীবনের শ্রেষ্ঠ সময় পার করে আজ তারা জীবন নামক গল্পের শেষ অধ্যায়ে। চেনা পরিবেশ যেন কত অচেনা। তবুও চায়ের আড্ডায় মেতে উঠতে চায় তারা!

 হিয়ার চোখে মোটা ফ্রেমের চশমা৷ পিয়াল ও শুভ এখনো দুষ্টুমিতে সেরা। শিশিরের বুকে বিরহের কালো মেঘ জমেছে। হাঁটার শক্তি পায় না সুপ্তি, অসুস্থতায় শরীরে জং ধরেছে। হঠাৎ শিশির এসে পাশে দাঁড়ায়, সেই-ই তো এক সময়ে সুপ্তির সবচেয়ে কাছের মানুষ ছিল, আপন মানুষ ভাবতো। কিন্তু এখন? 

  আসলে কী ঘটেছিল তাদের জীবনে? অত কাছের মানুষেরা কেন এত এত দূরে চলে গেল? চলুন জেনে নেওয়া যাক ‘শ্রাবণসন্ধ্যা’ থেকে।",শ্রাবণসন্ধ্যা,সাকিব হাসান রুয়েল, , ,আলোর ঠিকানা প্রকাশনী,9789849509370,"1st Published,2021",96,বাংলাদেশ,বাংলা
মায়াবতী কন্যা,শারমিন আঁচল নিপা,TK. 275,TK. 193,https://rokomari.com//book/210564/mayaboty-konna,"পাশের বাড়িতে কী হয়েছে জানেন, চাচি?
কথাটি বলেই হাবলু হাঁপাতে লাগল। তার এই এক বদভ্যাস, কোনো উত্তেজনামূলক খবর হলে মিনিট দুয়েক হাঁপিয়ে তারপর খবরটা বলবে। হাবলুর এহেন হাঁপানি দেখে সালেহা বেগম বিরক্তি নিয়ে তাকিয়ে ভ্রূ কুঁচকে বললেন, না হাঁপিয়ে কী হয়েছে সেটি বল?

সালেহা বেগম হলেন হাবলুর মালকিন। ছোটোবেলায় হাবলু তার বাবা-মাকে হারানোর পর উনার কাছেই  মানুষ হয়েছে। উনি মানুষটা বেশ ভালো, কারও কোনো সমস্যা হলে চুপ থাকতে পারেন না, দৌড়ে গিয়ে সাহায্য করেন। এজন্য গ্রামে বেশ নাম-ডাক আছে তার। সবাই উনাকে ‘সালু বুবাই’ বলে ডাকে। 

হাবলু হাঁপাতে হাঁপাতে বলল, পাশের বাড়ির মদিনা চাচি তো জ্ঞান  হারাইয়া পইড়া আছে। উঠানে নাকি একটা মাইয়ারে কাফনের কাপড় পইরা ঘুরতে দেখছে এর লাইগা। এহন পর্যন্ত  জ্ঞান  ফিরে নাই। সবাই তো ভাবতাছে তিনি হয়তো জিন দেইখা ডরাইছেন! 

হাবলুর কথা শুনে সালেহা বেগমের বিরক্তিটা আরও বেড়ে গেল। বিরক্তির সুরে বললেন, মদিনার জ্ঞান ফেরে নাই, তাইলে সবাই জানল কেমনে যে, সে একটা মাইয়ারে কাফনের কাপড় পইরা  ঘুরতে দেইখা অজ্ঞান হয়েছে? 

সালেহা বেগমের কথা শুনে হাবলু পুনরায় হাঁপাতে লাগল। এই হাঁপানোটা উনার বিরক্তির মাত্রা আরও বাড়িয়ে দিলো। এই বদভ্যাস ঠিক করার জন্য কত কিছুই না করলেন। উনার ধারণা, এ হাঁপানোটা হাবলুর একটা রোগ, তাই গ্রামের কবিরাজ থেকে শুরু করে ডাক্তার পর্যন্ত দেখিয়েছেন, কিন্তু ওর কোনো পরিবর্তন  হয়নি। হাবলু আরও কিছুক্ষণ হাঁপিয়ে উত্তর দিলো, শুধু তো মদিনা চাচি দেহে নাই, আরও মানুষ দেখছে।
সালেহা বেগম অবাক হয়ে দু’গালে দু’হাত দিয়ে বললেন, বলছ কী?

হাবলু চোখ বড়ো বড়ো করে বলল, হ চাচি, সত্য কইতাছি।
সালেহা বেগম পানের কৌটা থেকে একটা পান নিয়ে দু’ভাগ করে একভাগ মুখে দিয়ে বললেন, চল যাই, আগে দেইখা আহি ঘটনা কী। 
বলেই দু’জন রওনা দিলো মদিনার বাড়ির দিকে। সেখানে গিয়ে দেখল মদিনাকে উঠানে শীতল পাটিতে শুইয়ে রাখা হয়েছে, আর তার চারপাশে অনেক মানুষ বসে আছে। বাড়িটায় লোক সমাগমে ভরপুর। মদিনার উঠানে পা রাখতেই জানতে পারলেন, তিনি আসার ঠিক পূর্ব মুহুর্তে  মদিনার জ্ঞান  ফিরেছে। তাকে দেখে সবাই বলে উঠল, এই যে সালু বুবাই আইছে, এহন একটা ব্যবস্থা হইব। 

সবাই জায়গা করে দিতে লাগল। উনি মদিনার কাছে গিয়ে শীতল পাটিখানায় পা দুটো ভাঁজ করে বসে বললেন, কীরে মদিনা, এহন কেমন লাগতাছে? কী হয়ছিল বল তো, হঠাৎ  কইরা হুঁশ হারাইলি কেন? 

সালেহা বেগমকে দেখে মদিনা একটা স্বস্তির নিঃশ্বাস নিয়ে উত্তর দিলো, জানি না সালু বুবাই, কী হইছিল আমার। রাত তহন তিনডা, আমার পেটে মোচর দিলো। আমি বাহির হইছিলাম টয়লেটে যাওনের লাইগা। টয়লেট শেষে দেহি একটা সাদা কী জানি উঠানে ঘুরতাছে। আমি একটু সামনে আগাইতেই খেয়াল করলাম, একটা মাইয়া কাফনের কাপড় পইরা ঘুরতাছে। মাইয়াডা আমার দিকে তাকাইয়া একটা হাসি দিলো। আর আমি ডরে এমনে পইড়া গেছি। এরপর কী হয়ছে কইতে পারুম না। এহন উইঠা দেহি সহাল হইয়া গেছে। রাইত থেইকা কেমনে সহাল হইলো এইডাও বুঝতাছি না! 
.
সালেহা বেগম উৎসুক চোখে প্রশ্ন করলেন, তাইলে তোর জ্ঞান ফেরার আগে সবাই কেমনে জানল যে, তুই সাদা কাফনের কাপড় পরা মাইয়ারে দেইখা অজ্ঞান  হইছস?
মদিনা দম নিতে নিতে বলল, হেইডা তো কইতে পারুম না। তয় আরও কেউ কেউ নাকি এমন দেখছে। 
.
পাশ থেকে মদিনার মেজো মেয়ে সালেহা বেগমকে উদ্দেশ্য করে বলে উঠল, চাচি, আমিও মায়ের সাথে বাহির হইছিলাম। আমিও দেখছিলাম। আমিই সবাইরে কইছি, মা এমন দেইখা অজ্ঞান হয়েছে!
ওর কথা শুনে সালেহা বেগম বাকিদের উদ্দেশ্যে জিজ্ঞাসা করলেন, বাকিরাও কি একই জিনিস দেখছেন নাকি?
.
সেখানকার অর্ধেক লোক বলল দেখেছে আর বাকি অর্ধেক লোক বলল দেখেনি। সালেহা বেগম সবার কথা শুনে বললেন, যাহোক, আমার তো মনে হয় এটা কোনো বদ-জিনের কাণ্ড। সবাই ঘরে ঢোকার আগে বড়ই পাতা দিয়া গরম পানিতে গোসল কইরা ঢুকবেন। আর আমি মদিনারে ঝাঁড়ফুক করার জন্য মসজিদের ইমামের লগে কথা কমু। মদিনারেও এখন বড়ই পাতা দিয়া গোসল করাইয়া ঘরে ঢোকাও।
কথাগুলো বলতে বলতে সালেহা বেগম বসা থেকে উঠলেন। পানের পিক পাশে ফেলে হাবলুকে বললেন, চল হাবলু, বাড়ি যাই। আমারও গোসল করা লাগব!
.
সালেহা বেগম, হাবলুকে নিয়ে বাড়ির পথে রওনা হলেন। গ্রামের সবাই বড়ই পাতা দিয়ে গোসল করার আয়োজন করতে লাগল। যে হারে বড়ই পাতা দিয়ে গোসল করা শুরু হয়েছে, তাতে মনে হচ্ছে, গ্রামে বড়ই গাছই থাকবে না। 
...",মায়াবতী কন্যা,শারমিন আঁচল নিপা, , ,আলোর ঠিকানা প্রকাশনী,9789849493815,"1st Published,2021",128,বাংলাদেশ,বাংলা
"এরা সুখের লাগি চাহে প্রেম, প্রেম মেলে না",সাদিয়া খান সুবাসিনী,TK. 175,TK. 131,https://rokomari.com//book/211047/era-shukher-lagi-chaye-prem--prem-mele-na,"প্রেম বা ভালোবাসা এক সুখকর অনুভূতি। যা মানুষের সমস্ত ইন্দ্রিয়কে তৃপ্ত করতে সক্ষম। কিন্তু সমস্ত মানবজাতির একটি সাধারণ বৈশিষ্ট্য রয়েছে, তা হলো- যা পেয়েছে তার থেকে বেশি পাওয়ার আকাঙ্ক্ষা।
.
সবকিছুর মতো প্রেমও এই তীব্র আকাঙ্ক্ষার মধ্যেই অন্তর্ভুক্ত। মানুষ তো নিজের সুখের জন্য প্রেম চায় এবং বেশিরভাগ ক্ষেত্রে পেয়েও যায়।কিন্তু তাতে আদৌ কি সুখ থাকে? বা সুখ পেলেও সঠিক প্রেম কি পায়?নাকি সারাটা জীবন কেঁটে যায় সত্যিকারের সুখময় প্রেমের সন্ধান করতে করতে?
.
জানতে হলে পড়তে হবে ‘এরা সুখের লাগি চাহে প্রেম, প্রেম মেলে না’ বইটি।","এরা সুখের লাগি চাহে প্রেম,প্রেম মেলে না","সাদিয়া খান সুবাসিনী,সামিয়া খান প্রিয়া", , ,আলোর ঠিকানা প্রকাশনী,9789849509387,"1st Published,2021",80,বাংলাদেশ,বাংলা
খুনের নেশা,হাসিবুল ইসলাম ফাহাদ,TK. 220,TK. 165,https://rokomari.com//book/203966/khuner-nesha,"",খুনের নেশা,হাসিবুল ইসলাম ফাহাদ, , ,আলোর ঠিকানা প্রকাশনী,9789849493631,"1st Published,2020",110,বাংলাদেশ,বাংলা
জল সমাধি,নাফিসা মুনতাহা পরী,TK. 260,TK. 195,https://rokomari.com//book/206891/jol-somadhi,"",জল সমাধি,নাফিসা মুনতাহা পরী, , ,আলোর ঠিকানা প্রকাশনী, ,"1st Published,2021",136,বাংলাদেশ,বাংলা
দীর্ঘশ্বাস,হৃদয় খান,TK. 260,TK. 195,https://rokomari.com//book/202869/dirghoshash,"আজ কি অমাবস্যা? 
বাইরে গাঢ় অন্ধকার। সেই অন্ধকারে গা ছমছম করছে। চতুর্পাশ থেকে ঝিঁঝি পোকার বিকট শব্দ তীক্ষ্ণ তীরের মতো অরিনের কানে এসে বিঁধছে। একটু দূরে কোথাও শুকনো পাতা মাড়িয়ে ইঁদুরের হেঁটে যাওয়া শব্দটাও সে উৎকর্ণ হয়ে শুনছে। পাশে কোথাও একটা ব্যাং লাফ দিয়ে পড়ল, সেই শব্দেও তার শরীর ঝিমঝিম করে উঠল। 
একটু পরেই আবিষ্কার করল অস্বাভাবিকভাবে সমস্ত শরীর থরথর করে কাঁপছে। গলাটা মরা নদীর মতো ক্রমশই শুকিয়ে আসছে। অরিন অনবরত ঢোক গিলছে। ভীতসন্ত্রস্ত বঞ্চিত অসহায় নারীর মতো উঠোনের গাঢ় অন্ধকারের ভেতর দাঁড়িয়ে আছে। সে দাঁড়িয়ে আছে বললে ভুল হবে, বরং তাকে দাঁড়িয়ে থাকার জন্য কঠিন নির্দেশ দেওয়া হয়েছে।
দেওয়াল ঘড়ির ছোটো কাঁটা দুয়ের কোঠা প্রায় ছাড়ব ছাড়ব করছে। দু’আড়াই ঘণ্টা যাবৎ অরিন জড়মূর্তির মতো একই স্থানে দাঁড়িয়ে আছে। সেখান থেকে একচুল পরিমাণ নড়ার দুঃসাহস দেখানোর বিন্দুমাত্র ইচ্ছে তার নেই। ক্লান্তিতে এখন একটু বিশ্রাম নিলে বাকি রাতের সুখটুকুও ভাগ্যে জুটবে না। তাই শত কষ্ট-ক্লান্তিতে শরীর ভেঙে পড়লেও নির্দেশ অমান্য করতে চাচ্ছে না। 
এদিকে তার শরীরিক অসুস্থতা ক্রমশ বেড়েই চলেছে। যে অমানবিক নির্মমতা সহ্য করার অসীম ধৈর্য মেয়েটি সঞ্চয় করেছিল, তা যেন মোমের মতো ধীরে ধীরে গলতে আরম্ভ করেছে। কিন্তু সমস্যা হলো, মোম একটা নির্ধারিত সময়ের উপর নির্ভরশীল, গলতে গলতে একটা সময় নিঃশেষ হয়ে যায়, পড়ে থাকে ভারসাম্য রক্ষার বৃত্তাকারের অবশিষ্ট অংশটুকু, এটা পূর্বনির্ধারিত। কিন্তু জীবনের এই মোম ক্রমাগত গলতে থাকলেও কেউ জানে না এর শেষ অধ্যায় কোথায়! এক অনির্ধারিত কঠিন সময়ের উপর নির্ভরশীল যাপিত জীবন।
অরিনের মাথার উপর দিয়ে ডানা ঝাপটে অদ্ভুত, উদ্ভট শব্দ করতে করতে উড়ে গেল নাম না জানা এক নিশাচর পাখি। এই গ্রামে জিন-পরির উপদ্রব আছে শোনা যায়। বদ জিনেরা গভীর রাতে একাকী মানুষের সন্ধান পেলে তারা ভয় দেখাতে সদা প্রস্তুত থাকে। অরিনের শরীর কেমন অবশ হয়ে আসছে ধীরে ধীরে। দাঁড়িয়ে থাকার শক্তিও জোগান দিতে ব্যর্থ হচ্ছে শরীরের অঙ্গ-প্রতঙ্গগুলো।
----",দীর্ঘশ্বাস,হৃদয় খান, , ,আলোর ঠিকানা প্রকাশনী,9789849493600,"1st Published,2020",142,বাংলাদেশ,বাংলা
বিষাক্ত প্রজাপতি,সাজি আফরোজ,TK. 220,TK. 165,https://rokomari.com//book/203967/bishakto-projapoti,"",বিষাক্ত প্রজাপতি,সাজি আফরোজ, , ,আলোর ঠিকানা প্রকাশনী,9789849493648,"1st Published,2020",112,বাংলাদেশ,বাংলা
সাঁঝের কন্যা,মুন্নি আক্তার প্রিয়া,TK. 330,TK. 231,https://rokomari.com//book/210565/shajher-konna,"শোঁ শোঁ করে বাতাস বইছে চারদিকে। আকাশটাও মেঘলা মেঘলা। যেকোনো সময় ঝুপঝুপ করে বৃষ্টি নামবে। বিছানার উপর পা মুড়ে হাঁটুর উপর মাথা রেখে বসে আছে নোরা। কত ইচ্ছে নিয়ে বাবার সাথে আমেরিকা এসেছিল। খুব ঘুরবে, ফিরবে, খাবে। কিন্তু সে গুড়ে বালি। নোরার বাবা জুনায়েদ আবসার সারাদিন অফিসের কাজেই ব্যস্ত থাকেন। মেয়েকে নিয়ে ঘুরতে যাওয়ার ফুরসত নেই তার। তিনদিন হয়ে গেছে নোরা ওর বাবার সাথে আমেরিকা এসেছে। 

সাতপাঁচ ভাবতে ভাবতেই বৃষ্টি পড়া আরম্ভ করেছে। নোরা একছুটে ব্যালকনিতে চলে গেল। আকাশটা যে কী অপরূপ লাগছে! বৃষ্টির তেজ ক্রমেই বাড়ছে। নোরা ওর দুহাত ব্যালকনির বাইরে প্রসারিত করে দিলো। বৃষ্টির ফোঁটা ওর হাতে-মুখে আছড়ে পড়ছে। চোখের পাতায় পানির কয়েক ফোঁটা পড়তেই সে চোখ বন্ধ করে ফেলল। 

দৃশ্যটা দূর থেকে উপভোগ করছে এক ধূসর চোখের মানব। এর আগে বৃষ্টি উপভোগ করতে অনেককেই দেখেছে, কিন্তু এত আকুল হয়ে কাউকে বৃষ্টি উপভোগ করতে দেখেনি। হাতের নীল কাঁচের চুড়িগুলো বৃষ্টির ফোঁটায় ফোঁটায় মোহনীয় হয়ে উঠেছে। চুড়িগুলো বেয়ে ফোঁটায় ফোঁটায় পানি পড়ছে। বৃষ্টিকন্যার বৃষ্টিবিলাস দেখতে গিয়ে যে হাতের কফিই ঠান্ডা হয়ে যাচ্ছে, সেদিকে কোনো খেয়ালই নেই তার। বৃষ্টির মধ্যে কফি ছাড়া বৃষ্টিবিলাস এই মানবের কাছে নিদারুণ কষ্টের। তাই চট করেই রান্নাঘরে চলে যায় আরেক মগ কফি আনতে।

দরজায় কলিংবেল বাজতেই নোরা চোখমুখ কুঁচকে ফেলে। অনিচ্ছা সত্ত্বেও এগিয়ে যায় মেইন দরজার দিকে। সে জানে এখন কে এসেছে। তবুও এই মানুষটার উপর ওর চাপা অভিমান। দরজা খুলতেই জুনায়েদ আবসার মিষ্টি হেসে বলল, শুভ সন্ধ্যা, মামনি।

নোরা কোনো উত্তর দিলো না। গটগট করে ভেতরে চলে গেল। মেয়ের অভিমানের বিষয়টাও জুনায়েদ আবসারের অজানা নয়। বৃষ্টিতে কিছুটা ভিজে গেছে সে। তাই চট করে আগে পোশাক পরিবর্তন করে নিলো। কিচেনে গিয়ে মেয়ের জন্য পাস্তা রান্না করল। নোরা তখন টিভি দেখছিল। জুনায়েদ আবসার বাটিতে করে পাস্তা এনে মেয়ের সামনে ধরে। নোরা দেখেও না দেখার ভান করে রইল। সে ওর পাশে বসে বলল, খাবে না?
না, খাব না!
তুমি শুধু শুধু রাগ করছো, মামনি।
নোরা এবার বাবার দিকে ঘুরে বলল, রাগের কারণটা শুধু শুধু, পাপা?
দেখো, আমি কিন্তু আগেই বলেছিলাম এখন আমার সাথে আসার দরকার নেই। কারণ এখন আমি এসেছি ব্যবসায়ের কাজে। তাই আমাকে সারাক্ষণ অফিসে ব্যস্ত থাকতে হয়। এজন্যই বলেছিলাম, পরের কোনো ভ্যাকেশনে তোমার মা-সহ ঘুরতে আসব। তুমি তো শুনলে না।
কিন্তু পাপা, এটা আমার জন্য উপযুক্ত সময় ছিল। পরীক্ষা শেষ, কলেজ বন্ধ। এত লং টাইম ছুটি তো পেতাম না আর।
তাতে কী? আমি কলেজে প্রফেসরের সাথে কথা বলতাম।
তো তুমি কি এখন চাচ্ছো আমি চলে যাই?
না। এটা এখন সম্ভব নয়।
সম্ভব হলেও আমি যাব না। আমি কাল থেকে একাই ঘুরব।
কথাটি বলেই হাতের রিমোটটি সোফার উপর ফেলে নিজের রুমে চলে যায় নোরা।

মন খারাপ করে বসে রইলেন জুনায়েদ আবসার। মেয়েটা বরাবরই খুব জেদি। কিছু বললেও উলটো আরও রেগে যাবে। অগত্যা তিনি আর মেয়েকে কিছু না বলে স্ত্রী সায়লাকে কল দিলেন। সায়লা কল রিসিভ করে বলল, বাব্বাহ্! দিনশেষে মনে পড়ল তাহলে? 
তুমিও অন্তত তোমার মেয়ের মতো বলো না।
কেন? আমার মেয়ে কী করল?
রাগ করেছে।
রাগ করেছে কেন?
ঘুরতে নিয়ে যাইনি তাই। তুমি তো জানোই অফিসের কাজে কত ব্যস্ত থাকতে হয় আমাকে।
নোরা কোথায় এখন?
ওর রুমে।
আচ্ছা, আমি ওকে কল দিচ্ছি।

সায়লা সুলতানা নোরাকে কল দিলো। ফোনের স্ক্রিনে হার্ট লেখা ভেসে ওঠা সত্ত্বেও নোরা কলটাকে ইগনোর করছে। এই মুহুর্তে প্রচুর রেগে আছে সে। মায়ের সাথে কথা বললেই রাগগুলো কান্নায় পরিণত হবে। কিন্তু সে কিছুতেই এখন কাঁদতে চাইছে না। তাই ফোনটা বালিশের নিচে রেখে চুপচাপ শুয়ে রইল। মনে মনে ভেবে নিয়েছে, সে আর অপেক্ষা করবে না। কাল সকাল হলে একাই ঘুরতে বের হবে।",সাঁঝের কন্যা,মুন্নি আক্তার প্রিয়া, , ,আলোর ঠিকানা প্রকাশনী,9789849493822,"1st Published,2021",160,বাংলাদেশ,বাংলা
মায়া,সাকিব হাসান রুয়েল,TK. 150,TK. 113,https://rokomari.com//book/197275/maya,"দোকানে এসে কফি হাতে বসলাম। গরম কফি মগে চুমুক দিতে যাব, ঠিক তখনি সুচিত্রার কল। ওর কল রিসিভ করা মানে আজাইরা বকবক সহ্য করা। কিন্তু কল রিসিভ না করলে একটানা কল দিতেই থাকবে। কাঁদতে কাঁদতে চোখ-মুখ লাল করে ফেলবে। কোনো উপায় না পেয়ে কল রিসিভ করলাম। কল রিসিভ করতেই ওপাশ থেকে জোরে চিৎকার,
- কী ব্যাপার, কল রিসিভ করছো না কেন?
- আমি একটু ব্যস্ত ছিলাম।
- কী কাজে?
- না মানে, স্টেশনের পাশে দুজন লোক ঝগড়া করছিল, তাদেরকে মিটমাট করে দিলাম।
- দেখো তুমি ইশ্বরচন্দ্র বিদ্যাসাগর নও, আবার কোনো বিচারকও নও, তুমি আবির। তোমার কাজ হলো, আমায় কেয়ার করা। এই কাজের বাইরে আর কিচ্ছু করতে পারবে না।

সুচিত্রার কথা শুনে প্রচণ্ড রাগ হলো। ফোন কেটে দিলাম। বিড়বিড় করে বললাম, আমার জীবন আমি কী করব আর না করব তা ওর কাছ থেকে জানতে হবে? 

আমার জন্মের ঠিক এক বছর পর সুচিত্রার জন্ম। পাশাপাশি বাসা আমাদের। আমাদের পরিবারের সাথে সুচিত্রাদের পরিবারের সম্পর্ক দাদার আমল থেকে, সেই সম্পর্ক আরও মজবুত করতে ছোটবেলাই আমাদের বিয়ের কথা পাকা করে রাখে। মেয়েটি আমায় খুব প্যারা দেয়। জানি না বাকি জীবন কীভাবে সহ্য করব!

আবারও শুরু করল কল দেওয়া। এখন কল রিসিভ করলে বলবে, ‘আবির, তুমি ফোন কেটে দিলা ক্যান? ও নতুন কাউরে পাইছো, তাই তো এখন সুচিত্রাকে ভালো লাগে না!’ তার চেয়ে বরং ভালো, ফোন অফ করে রাখা। ফোন অফ করে একটু আরামে বসলাম। পাশে থাকা মহিলাটি অপলক দৃষ্টিতে আমার দিকে তাকিয়ে আছেন। মনে হচ্ছে, আমার সবকিছু তিনি দৃষ্টিগোচর করেছেন। আমি সেদিকে আর না তাকিয়ে কফি মগ হাতে নিলাম। ততক্ষণে কফি ঠান্ডা হওয়ার পথে। পাশ থেকে মহিলাটি আচমকা বলে উঠলেন,
- কি বাপু, খুব প্যারা দিচ্ছে? এগুলো প্যারা নয়, এগুলো ভালোবাসা।
আমি চমকে উঠলাম। অবাক দৃষ্টিতে তাকিয়ে বললাম,
- মানে?
মহিলাটি এবার আমার দিকে ঘুরে বসলেন। তিনি বললেন,
- রাগ করে ফোন অফ না করে দুই মিনিট বুঝিয়ে কথা বলতে পারতে।
মহিলার এমন মন্তব্যে আমি নিশ্চুপ। তিনি আবার বলতে লাগলেন-
- গল্প শুনবে? একটা জীবন থেকে চুরি করা গল্প।
- গল্প শুনতে আমার মানা নেই, গল্প শুনতেই পারি। হাতেও যথেষ্ট সময় রয়েছে।
...",মায়া,সাকিব হাসান রুয়েল, , ,আলোর ঠিকানা প্রকাশনী,9789849448143,"1st Published,2020",62,বাংলাদেশ,বাংলা
আবেদিতা,সুবহান আরাগ,TK. 450,TK. 315,https://rokomari.com//book/211547/abedita,"'নামহীন ডাকপিয়ন' নামটি বড়ো বড়ো করে কবিতার নিচে লিখে দিলো। শিরোনাম সবাই ওপরে লেখে, কিন্তু কেন যেন আর বাকি পাঁচজনের মতো সে নয় । তার চিন্তা ধারা ব্যতিক্রম।
.
এবার কবির নাম লেখার পালা। সাত পাঁচ ভেবে নিজের নামটা লিখল- লাভ। লাভ নামটা খুবই অদ্ভুত। এটা অবশ্যই একটা ইংরেজি শব্দ বলা চলে।বাংলাতে যাকে বলে ভালোবাসা, হিন্দিতে যাকে বলে পেয়ার, আর মহব্বত, এটা হয়তো আরবি শব্দ ।
ভালো নাম- আবেদিতা রহমান লাভ।
.
নিজের নামটা লিখে আবার কলম দিয়ে একের পর এক দাগিয়ে চলেছে। কাটতে চাইছে নামটা। তার নামের পেছনে আছে একটা বৃহৎ অর্থ ।
.
আবেগ রিদিতা= আবেদিতা।
বীজগণিতের সমীকরণের মতো  বাবা ও মায়ের নামের মিশ্রণে তার নাম। আর 'লাভ' হলো তার ডাকনাম। 
.
সবাই বলে সে তার মা-বাবার ভালোবাসার প্রতীক। এজন্য হয়তো তার এই নাম। মায়ের মতো মুখের গড়ন, আর বাবার মতো ফর্সা-শ্যামলা গায়ের রঙ।
.
যেখানে না আছে দুঃসময়ে দুজন দুজনের পাশে থাকার প্রতিশ্রুতি, না আছে কিছু কষ্টকর সত্যকে মেনে নিয়ে জীবনে এগিয়ে চলার প্রেরণা ।এর নাম কখনোই ভালোবাসা হতে পারে না। এটা ভালোবাসা শব্দটার ঘোর অপমান। টুকরো টুকরো অনুভূতিগুলোর উপর করা অবিচার।
.
মুখ দিয়ে এসব বিড়বিড় করতে করতে নিজের নাম কাটছে সে।পারলে জীবন থেকেই নামটা মুছে ফেলত। নাম দিত- অনুভূতির ধোঁকা! এটা কোনো নাম হিসেবে খাটে না, কিন্তু এটাই যেন তার জীবনের সবচেয়ে কঠিন সত্য।
.
বাইশ বছরের এই তরুণীর বুকে  ভালোবাসা শব্দটা নিয়েই হাজারো জল্পনা-কল্পনা। যদিও তার মনেও কারোর জন্য সেই সুপ্ত অনুভূতি আছে।
কিন্তু তবুও সে ভেবে যায়,
'আচ্ছা, বাবাই যদি মামনিকে ভালোই বাসতো, তাহলে দ্বিতীয় বিয়ে কীভাবে করল?'
.
লাভ ঘৃণা করে, খুব ঘৃণা করে তার জন্মদাতা পিতা আবেগ রহমানকে।...",আবেদিতা,সুবহান আরাগ, , ,আলোর ঠিকানা প্রকাশনী,9789849493839,"1st Published,2021",240,বাংলাদেশ,বাংলা
ছায়া,সাহিল রহমান,TK. 350,TK. 263,https://rokomari.com//book/204569/chaya,"",ছায়া,সাহিল রহমান, , ,আলোর ঠিকানা প্রকাশনী, ,"1st Published,2020",272,বাংলাদেশ,বাংলা
প্রেম ও দ্রোহ,শরিফুল ইসলাম (সাহিত্যিক) ,TK. 140,TK. 105,https://rokomari.com//book/204799/prem-o-droh,"সেদিন বললাম মধ্যবিত্তদের ভালোবাসতে নেই, স্বপ্ন দেখতে নেই!
আচ্ছা, এরকম কথা কি লোকে এমনি এমনি বলে? বলে না!
সত্যি বলছি এরকম কথা লোকে এমনি এমনি বলে না।
কারণ আমি যাকে ভালোবাসতাম, সেই মেয়েটার কথাই না-হয় বলি; 
কত স্বপ্ন ছিল আমায় নিয়ে তার, বুক ভরা কত আশা ছিল!

তখন আমি সবে মাত্র পড়াশোনা শেষ করেছি, বাপের টাকা নেই।
চাকরির বাজার তখন ভীষণ চড়া, হয় মামা-খালু, নয়তো পয়সা!
তবে আমার এ দুটোর কোনোটাই ছিল না।

সে প্রতিদিন আমায় বলত, বাসা থেকে পাত্র খুঁজছে-
তুমি কিছু একটা করো, খুব বেশি না,
অন্তত ডাল-ভাত খাবার পয়সা হলেই হলো!
আমি তখন চুপ করে থাকতাম, দূর দিগন্তে দৃষ্টি মেলে আকাশ দেখতাম।
সে কাঁধে মাথা রেখে কাঁদত! আমার ভীষণ কষ্ট হতো আমার, 
আহ! সে কী কষ্ট!

সারাদিন চাকরির আশায় রাস্তায় রাস্তায় ঘুরে আমি যখন ভীষণ ক্লান্ত,
ঠিক তখনই তার কল, দেখা করতে হবে; করতেই হবে এখনই!
আমার বুকটা বিষম কেঁপে ওঠে, 
আমাদের দেখা হয়; শেষ কিংবা অন্তিম দেখা!
সে বলল, ‘মুনির! আমার বিয়ে ঠিক হয়ে গেছে।’
আমি একগাল হেসে, তার কপালে চুমু খেয়ে বললাম, ‘শুভ কামনা লক্ষ্মীটা!
মেয়ে হলে নাম রেখো “চারুলতা”’। 
সে হাউমাউ করে কেঁদে ফেলল।
এশার নামাজ পড়ে 
ওই পথ দিয়ে যাওয়া তার বাবা বলল, ‘কে, কে ওখানে? কে কাঁদে?’
সে চোখ মুছে চাপা স্বরে বলল, ‘যাই’!

আজ একুশ বছর হতে চলল, তোমার সাথে আমার দেখা হয় না!",প্রেম ও দ্রোহ,শরিফুল ইসলাম (সাহিত্যিক), , ,আলোর ঠিকানা প্রকাশনী,9789849509301,"1st Published,2020",62,বাংলাদেশ,বাংলা
টাইন নদীর ওপার থেকে,জিয়াউল হক,TK. 355,TK. 249,https://rokomari.com//book/205535/tyne-nodir-opar-theke,"ঘরের মূল নিয়ন্ত্রণ যার হাতে, যার হাতে থাকে আগামী দিনের বংশধরদের দীক্ষা আর শিক্ষার ভার, সেই মাকেই আগে সুশিক্ষায় শিক্ষিত করে তুলতে হবে। তিনিই গড়ে তুলবেন সেই প্রজন্ম, যে প্রজন্ম নিজেদের আচার-আচরণ, কথা আর কাজ-কর্মের মাধ্যমে একদিন বিশ্বকে ইসলামের সুমহান আদর্শ জানিয়ে দেবে। এটা দ্রুত হওয়া দরকারও বটে। 

ইতোমধ্যে ইসলাম বিশ্বে সবচেয়ে আলোচিত-সমালোচিত একটা দর্শনে পরিণত হয়েছে। মানুষ যখন কথা বলছেন, তখন ইসলাম নিয়েই কথা বলছেন। যখন কথা শুনছেন, তখন এই ইসলাম নিয়েই কথা শুনছেন। ইচ্ছায় বা অনিচ্ছায় শুনছেন। লেখকরা যখন লিখছেন, তখন তারা ইসলাম নিয়েই লিখছেন। এর পক্ষে লিখছেন অথবা বিপক্ষে লিখছেন। তবে লিখছেন তো! পক্ষে লেখার সংখ্যা কম, নিতান্তই কম। তাতে কী? 

গবেষকরা গবেষণা করে দেখেছেন, যে সভ্যতায় জন্মহার কমতে কমতে পরিবার প্রতি ২.১১ এ এসে ঠেকে, সে সভ্যতা ক্রমেই বিলুপ্তির পথে হারিয়ে যেতে থাকে। বর্তমান পশ্চিমা দেশগুলোতে বিশেষ করে ইউরোপীয় ইউনিয়নভুক্ত দেশগুলোর পরিবার প্রতি জন্মহার আপনারা জানেন কি? এভাবে চলতে থাকলে আর মাত্র ২৫ থেকে ৩০ বছরের মধ্যে পশ্চিমা দেশগুলো হবে মুসলিম প্রধান দেশ! খুব অবাক হলেন, তাই তো? তাহলে চলুন জেনে নেওয়া যাক, এই বিস্ময়কর ব্যাপারটি কীভাবে সম্ভব...",টাইন নদীর ওপার থেকে,জিয়াউল হক, , ,আলোর ঠিকানা প্রকাশনী,9789849493624,"1st Published,2020",200,বাংলাদেশ,বাংলা
পরিবর্তন,হালিমা মুক্তা,TK. 130,TK. 98,https://rokomari.com//book/202870/poriborton,"বিকাল পাঁচটা বাজে। একটু পরেই ঈশ্বরদী ষ্টেশন চলে আসবে। মামা আর শফিক গুছিয়ে নিচ্ছে। নামতে হবে। সাদিকের খুব ভালো লাগছে ট্রেনের অতটুকু সমস্যা ছাড়া সময়টা ভালোই কেটেছে। মামা অনেক গল্প বলেছে। অনেক জানা-অজানা কথাও জানা গেছে। বেশি ইচ্ছা হচ্ছে ঢাকা যেয়ে গাজী সালাউদ্দিনের ক্রুসেড বইগুলো আগে পড়বে। অনেক বই পড়া হয়েছে, কিন্তু ক্রুসেড গুলো পড়া হয়নি। মামা যখন তার বন্ধুর গল্পটা বলেছিল তখন মামা আইয়ুবীর সম্পর্কেও বলেছিল। তখন থেকেই সাদিকের মনটা ইতিহাসের পাতায় ঘুরছে। মামা বলেছিল, ‘আসলেই সালাউদ্দীনের ইংরেজদের সাথে লড়াই ছিল মূলত ইসলামকে টিকিয়ে রাখার উদ্দেশ্যে।’ এরকম অনেক কিছু হয়তো সাদিক ভেবে চলতো। এমন সময় ঘোষণা দিলো ইশ্বরদী জংশনে এসে গেছে। এখনই  ট্রেন থামবে। ওরা নামার জন্য প্রস্তুতি নিলো।",পরিবর্তন,হালিমা মুক্তা, , ,আলোর ঠিকানা প্রকাশনী,9789849493617,"1st Published,2020",64,বাংলাদেশ,বাংলা
অদৃশ্য অসুখ তুমি,নুরুজ্জামান কাফি,TK. 150,TK. 113,https://rokomari.com//book/206542/odrioshyo-osukh-tumi,"কতোটুকু দূরে চলে গেলে 
স্মৃতির পাতা উল্টে দেখছি,
বারবার!
কতোটা ভুলে গেলে
মনে পড়ছে, 
বারংবার!
কোথায় হারিয়ে গেলে
এখনও খুঁজছি,
অসংখ্যবার!
কি বলে চলে গেলে
এখনও ইনবক্স
খুলে দেখছি, 
বহুবার""!",অদৃশ্য অসুখ তুমি,নুরুজ্জামান কাফি, , ,আলোর ঠিকানা প্রকাশনী, ,"1st Published,2020",80,বাংলাদেশ,বাংলা
তিন নাম্বার সেল,এ আর চৌধুরী রাহি,TK. 130,TK. 98,https://rokomari.com//book/197393/tin-number-cell,"হাঁটতে হাঁটতে টং দোকানে চলে এলাম। রিজু এখনও বসে আছে। খুব আয়েশ করে বিড়িতে টান দিচ্ছে। আমিও বিড়ি ধরালাম, মনে হচ্ছিল চিবিয়ে খাবো। চোখ দুটো লাল হয়ে আসছিল, চোখের পানি টলমল করা চোখ জোড়া থেকে পানি গরগর করে পড়ছিল। বুকের ভিতর চাপা কষ্টের স্পুলিঙ্গ ঘটছিল। কষ্ট সহ্য হচ্ছিল না। রিজুকে বললাম,
- এছাড়া আর কি কিছু আছে কষ্ট ভুলার? 
রিজু পকেট থেকে একটা কাগজের পুটলা বের করে বলল,
- নে, এইটা সিগারেটে ভরে আগুন লাগিয়ে টান দে। 
- এইটা কী?
প্রশ্ন করতেই সে বলল,
- টেনেই দেখ। 
তখন আয়েশ করে টানতে শুরু করলাম। আস্তে আস্তে চোখগুলো নিমজ্জিত হয়ে আসছিল। চোখ-মুখ ঝাপসা, সবকিছু ঘোলাটে, সবুজ পাতার প্রত্যেকটি টানে চোখ মুখ লাল হয়ে যাচ্ছে। এভাবেই পুড়াচ্ছি দুঃখ। বুঝতে পারছিলাম আমি অজ্ঞান হয়ে যাচ্ছি। 

পরদিন সকালে চোখ খুলে দেখি আমি খোলা আকাশের নিচে পড়ে আছি। উঠলাম সেখান থেকে। ফোনটা হাতে নিতেই দেখি বাড়ি থেকে ৩৪টা কল। বাড়ির দিকে রওনা দিতেই স্নেহলতার কথা মাথায় ঘুরঘুর খেলো। রিজুর দেওয়া পুটলিটা বের করে আবার টান দেওয়া শুরু করলাম। 

এভাবেই চলছে আমার জীবন। চোখের নিচে কালি পরে গেছে। আগের চেহারা আর নেই। নেশার সাথে যুদ্ধ করে এক বছর কেটে গেছে। গত এক বছর আগে স্নেহলতা সবুজ পাতা দিয়ে হাত রাঙিয়েছিল, আর আমি গত এক বছর ধরে সবুজ পাতা দিয়ে দুঃখ পুড়াই। রিজুর মুখে শুনেছিলাম, স্নেহলতার বিয়ে হয়েছিল ২৭-০৫-২০১৬ ইং তারিখে। এর দু’দিন পরেই তার জন্মদিন ছিল। আজ স্নেহলতার এনিভার্সারি ডে। দু’দিন পরেই জন্মদিন। এনিভার্সারির কেনাকাটা করতে বাজারে এসেছিল স্নেহলতা। হঠাৎ করে দেখা হয়ে গেল। এক বছর পর দেখা। দেখা হতেই চোখ দু’টো হাসের ডিমের মতো করে তাকালো। সে প্রশ্ন করল, 
- চেহারায় এ কী হাল করেছো? নেশা করো? তুমি একটা নেশাখোর? ছিঃ! তোমার কাছ  থেকে এসব আশা করিনি।
মনে মনে ভাবছিলাম, আজ আমার নিঃশ্বাসে মিশে থাকা হেরে যাওয়া কাহিনীর মূল চরিত্র তুমি। হে প্রাক্তন! তোমার মতো কেউ কখনো আমায় এতটা পাল্টে দেয়নি। 

গত তিন বছর স্নেহলতার জন্মদিন আমি কেক কেটে পালন করেছিলাম। এবারও একটা কেক কাটবো, কিন্তু একটা পার্থক্য থাকবে। অন্য বছর কেক কাটায় স্নেহলতা পাশে থাকতো, আর এবছর থাকবে গাজা। তোমায় চেয়েছিলাম নিজের জন্য, তোমায় ভুলেও থাকি নিজেরই জন্য। দেখো কতো স¦ার্থপর আমি!",তিন নাম্বার সেল,এ আর চৌধুরী রাহি, , ,আলোর ঠিকানা প্রকাশনী,9789849448174,"1st Published,2020",64,বাংলাদেশ,বাংলা
দ্য স্টোনম্যান মার্ডার,এ আর চৌধুরী রাহি,TK. 160,TK. 120,https://rokomari.com//book/209545/the-stonman-murder,"হুট করে ঢাকা শহরে একের পর এক খুনের ঘটনা ঘটতে থাকে। খুন হওয়া লাশগুলো কেবল মেয়েদের, তাও আবার ধর্ষণের পর হত্যা! হত্যার পর অদ্ভুতভাবে পাথর দিয়ে থেতলে দেওয়া হচ্ছে ভিক্টিমের চেহারা। খুনগুলো একই ধরনের; পার্থক্য শুধু প্রত্যেকটা লাশের হাতে পাওয়া যাচ্ছে ভিন্ন ভিন্ন লেখকের নাম ও তাদের লেখা একটি বইয়ের নাম।

হঠাৎ করেই মেয়ে জাতির উপর কেন খুনির এত আক্রোশ? সত্যিই কি আক্রোশ? নাকি এই আক্রোশ প্রকাশের মাধ্যমেই সে মেয়ে জাতির উপর পৃথিবীর নিষ্ঠুরতম মানুষগুলোকে উদার হতে আহবান করছে? 

এতগুলো খুন, ধর্ষণের কোনো সুরাহা যখন পুলিশ করতে পারছেন না, ক্রাইম রিপোর্টার যখন নিউজ করতে করতে ক্লান্ত, তখন মামলা চলে যায় ডিটেক্টিভ ব্রাঞ্চের আন্ডারে। অল্প সময়ের মধ্যেই তাদের হাতে চলে আসে এক অবাক করা তথ্য! 

খুনি এতদিন, পুরো প্রশাসনকে নাচিয়ে তাদেরই নাকের ডগায় খুন করে বেড়িয়েছে! সে কীভাবে, কেন এত নিখুঁতভাবে একের পর এক খুন করেছে, সেরহস্য লুকিয়ে আছে খুনির দেওয়া ক্লুর ভেতর। চলুন, ‘দ্য স্টোনম্যান মার্ডার’ থ্রিলার থেকে জেনে নিই সেই ভয়াবহ খুনের পেছনের ঘটনা।",দ্য স্টোনম্যান মার্ডার,এ আর চৌধুরী রাহি, , ,আলোর ঠিকানা প্রকাশনী,9789849540106,"1st Published,2021",80,বাংলাদেশ,বাংলা
কওমীওয়ালী,মুস্তাফিজ ইবনে আনির,TK. 200,TK. 150,https://rokomari.com//book/202560/qaymioyali,"‘সময়ের কোনো হাত-পা নেই৷ থাকলে হয়তো গাছের সাথে বেঁধে প্রহার করে মনের মাঝে তৃপ্তি অনুভব করা যেত৷ এইতো সেদিন! আমরা দুভাই-বোন মাদরাসা অঙ্গনে পা রেখেছি৷ আজ কেমনে দাওরা হাদীস পড়ছি? আয়নার সামনে দাঁড়ালে হাসি পায়৷ আমি নাকি অনেক বড় হয়ে গেছি৷ দুদিন বাদে লোকে আমায় আলেম বলে ডাকবে৷ কী আছে আমার ভেতরে? আলেম হওয়ার যোগ্য হয়েছি? মন পিঞ্জরে প্রশ্নগুলো সকাল-বিকাল উঁকি মারে৷ আবার শুনছি, মীমকে বিবাহও দিতে হবে৷ সপ্তাহ ইতি নেওয়ার পূর্বেই বিয়ের প্রস্তাব দরজায় কড়া নাড়ে। আসলেই তাকে বিয়ে দিতে হবে? বিয়ে ছাড়া কি থাকা যায় না? কেমনে থাকবে, তারও যে একটা স্বপ্ন আছে, ভালোবাসা আছে, হৃদয় আছে, প্রেম আছে, আছে কত অনুভূতি…’
কথাগুলো লিখছিল ফাহিম তার ডায়েরিতে৷ এমনই সময় মীম পেছনে এসে অট্টহাসিতে ফেঁটে পড়ল৷ ফাহিম ডায়েরি বন্ধ করে কলমটা ঘুরাতে ঘুরাতে বলল, 
‘এত হাসাহাসির কারণ কী? 
‘বলব না৷
‘বল শুনি৷
‘নাহ৷
‘ওকে বলতে হবে না৷
‘দাঁড়াও আরেকটু হেসে নিই৷
‘দাঁড়াতে পারব না৷ শুয়ে আছি৷ তোর হাসি শেষ হলে বলিস, তখন হাসির কারণ জানবো৷
মীম বহু কষ্টে কিছু সময় হাসল৷ হাসি বেরুচ্ছে না, তবুও যেন জোর করে হাসতে হলো তাকে৷ মীমের হাসি বন্ধ হতেই ফাহিম বলল,
         ‘কি, শেষ হলো তোর হাসির তৈল? এখন আর হাসির স্টার্ড নেয় না?’
মীম হাসিমুখে ফাহিমের পাশে বসতে বসতে বলল,
        ‘আরে ভাইয়া, এমনি হাসলাম৷ দেখলাম, একজনের সামনে অযথা হাসলে তার অনুভূতিটা কেমন হয়৷ অনেকে দেখবা, তুমি হাসছো, সেও হাসা শুরু করবে৷ অথচ কোন কারণে হাসছো তুমি, এটা কিন্তু সে জানেই না।’
ফাহিম এবার হেসে বলল,‘অন্যকে হাসানোর ভালোই বুদ্ধি বের করেছিস দেখছি৷ বিয়ের পর তোর স্বামী যদি গোস্বা হয়, তাকেও এভাবে হাসাবি, কখনো ভুলতে পারবে না তোকে৷’
         ‘হইছে থাক, আর বলতে হবে না৷ ধরো এই বছরে আমার রোজনামচার ডায়েরি৷’
ফাহিমের হাতে ডায়েরিটা দিয়ে মীম উঠতে যাবে, তখনই ফাহিম বলল,
         ‘আচ্ছা মারিয়ার খবর কী? পরে তো আর কথা হলো না, কিংবা কিছুই বলল না।’
মীম উঠে দাঁড়াতে দাঁড়াতে বলল,
        ‘আমার সাথে কথা হয় মাঝে মধ্যে৷ সে তার পরিবারকে জানিয়েছে ব্যপারটা৷ আব্বাও নাকি কথা বলেছেন৷ এখন বুঝছি না কী করব৷’
    ‘আচ্ছা, আমার মোবাইলটা আন, আমিই কথা বলে দেখি, কী হয়৷’",কওমীওয়ালী,মুস্তাফিজ ইবনে আনির, , ,আলোর ঠিকানা প্রকাশনী,9789849493655,"1st Published,2020",112,বাংলাদেশ,বাংলা
বিবাহের ব্যবস্থা করুন...,মুস্তাফিজ ইবনে আনির,TK. 165,TK. 124,https://rokomari.com//book/204798/bibaher-bebostha-korun---,"বিবাহ করালে বউকে খাওয়াবে কী বলছিলেন, ‘বিবাহ করালে বউকে খাওয়াবে কী?’ 

      বিয়ে করে বউয়ের খাবার নিয়ে এতো পেরেশানি কীসের! উত্তর একেবারে সোজা। ‘পরিবারে যা রান্না হবে, বউকে তাই খাওয়ানো হবে।’ তাছাড়া সমস্ত মাখলুকাতের রিযিকের মালিক এক আল্লাহ তা’য়ালা। আর এই কথাটি কুরআন-হাদিসের বহু জায়গায় উল্লেখ আছে। 

     ইসলাম ধর্মে নারী-পুরুষকে বিধি সঙ্গত নিয়মে বিয়ে করার উৎসাহ দিয়েছে। আর যৌন উত্তেজনা অপ্রতিরোধ্য হয়ে ওঠে, মহর ও স্ত্রীর ভরণ-পোষণ প্র্রদানের ব্যক্তির জন্য বিয়ে করা ফরযের পর্যায়ে পৌঁছায় বলে ফতওয়ার কিতাবে উল্লেখ হয়েছে। কিন্তু অনেক সময় যুবক-যুবতিরা কেবলমাত্র অর্থাভাব বা দরিদ্রতার দরুণ বিবাহের কার্যক্রমে প্রস্ত্তত হয় না। এই ভেবে বসে থাকে যে, বিবাহ করার পর অর্থাভাবে পতিত হবো; কিংবা দরিদ্রতা আমায় আগ্রাসন করে নেবে। ইসলামের দৃষ্টিতে এ মনোভাব মোটেই সমর্থনযোগ্য নয়। কারণ মানুষের রুজি-রোজগার কোনো স্থায়ী ও অপরিবর্তনীয় ব্যাপার নয়। আল্লাহ তা’আলা ঘোষণা করেছেন,
       ‘যদি তারা দরিদ্র হয়, তবে আল্লাহ তার অনুগ্রহে তাদের ধনী করে দেবেন। বস্তুত আল্লাহ প্রশস্ততাসম্পন্ন সর্বজ্ঞ।’    
অর্থাৎ আল্লাহ বললেন, বিয়ে করলেই মানুষ আর্থিক দায়িত্বভারে পর্যুদস্ত হবে, এমন কোনো কথা নাই। বরং উলটা হওয়ার সম্ভাবনাই বেশি। আর তা হচ্ছে, অধিক সন্তানে আল্লাহ তা’আলা তার ধন-দৌলত বৃদ্ধি করে দেন। আবু বাকর (রাযি.) বলেছেন, ‘তোমরা বিয়ের ব্যাপারে আল্লাহর আদেশ পালনে তাঁর আনুগত্য করো। তাহলে ধন-সম্পত্তি দানের যে ওয়াদা তিনি করেছেন তা তোমাদের জন্য পূরণ করবেন।’   
আলোচ্য হাদিসের ঘটনার উল্লেখ করে ইবনে কাসীর লিখেছেন, আল্লাহ তাআলার অপরিসীম দয়া-অনুগ্রহ সর্বজনবিদিত। তিনি তাঁকে (আনাস বিন মালিককে) এত পরিমাণ রিযিক দান করলেন যে, তারা স্বামী-স্ত্রী উভয়ের জন্য যথেষ্ট হয়ে গেল।

     অতএব কোনো মুসলিম যুবকেরই আর্থিক অসচ্ছলতার দরুণ অবিবাহিত জীবন-যাপন করা উচিত নয়। বরং আল্লাহ যে রিযিকদাতা সেই ব্যাপারে আল্লাহর অফুরন্ত দয়া ও দানের উপর পূর্ণ বিশ্বাস রাখা উচিত; তবে এই কথা জেহেনে রাখতে হবে যে, মহর ও স্ত্রীর শরয়ি ভরণ-পোষণ দেওয়ার যোগ্য আছেন কিনা। কেননা এগুলো স্ত্রীকে দেওয়া ওয়াজিব।  

রিযিক সম্পর্কে আল্লাহ তা’আলা কুরআনে এরশাদ করেন,
      ‘আর পৃথিবীতে বিচরণকারী এমন কোনো প্রাণী নেই, যার রিযিকের দায়িত্ব আল্লাহ তা’য়ালা গ্রহণ করেননি৷ এবং তিনি জানেন তাদের আবাসস্থল ও সমাধিস্থল৷ সবকিছু আছে স্পষ্ট কিতাবে৷’   

অন্য আয়াতে বলা হয়েছে,
     ‘আর এমন অসংখ্য জীব-জন্তু রয়েছে, যারা নিজেদের রিযিক নিজেরা সঞ্চয় করে না৷ আল্লাহই তাদের রিযিক দান করেন এবং তোমাদেরও৷ আর তিনি সর্বশ্রোতা, সর্বজ্ঞানী৷’   

ভিন্ন আয়াতে উল্লেখ্য করা হয়েছে,
           ‘আল্লাহ তাকে রিযক দান করবেন এমন সব উপায়ে, যা সে ধারণা পর্যন্ত করতে পারেনি। আর বস্তুতই যে লোক আল্লাহর উপর ভরসা রেখে কাজ করবে, সে লোকের জন্য আল্লাহই যথেষ্ট হবেন।’   

অন্য একটি আয়াতে বলা হয়েছে,
          ‘তোমরা যদি দরিদ্রের ভয় করো; তাহলে জেনে রেখো, আল্লাহ অবশ্যই তাঁর অনুগ্রহে তোমাদের ধনী করে দেবেন। নিশ্চয় আল্লাহ বড়োই জ্ঞানী ও সু-বিবেচক।’   
      প্রিয় অভিভাবক!
     এই অল্প ক’টি কুরআনের আয়াত তুলে ধরার চেষ্টা করলাম৷ ভাবনার দুয়ার আপনার কাছেই, রিযিকের ব্যাপারে আপনি চিন্তা করবেন, না আল্লাহর উপর পূর্ণ ভরসা রেখে চেষ্টা চালিয়ে যাবেন? যদি আল্লাহর উপর পূর্ণ ভরসা থাকে, তাহলে যাকে বিবাহ করিয়ে আনা হবে, তার জন্য এত ভাবনা কিসের? রিযিকের মালিক নিশ্চয় আল্লাহ! আমাদের শুধু চেষ্টা করতে হবে৷",বিবাহের ব্যবস্থা করুন...,মুস্তাফিজ ইবনে আনির, , ,আলোর ঠিকানা প্রকাশনী,9789849493693,"1st Published,2020",96,বাংলাদেশ,বাংলা
তারা ছয়জন,আফিয়া খোন্দকার আপ্পিতা ,TK. 200,TK. 140,https://rokomari.com//book/210329/tara-choyjon,"কাক ডাকা ভোরে ব্যাগপ্যাক কাঁধে ঝুলিয়ে ছয় গোয়েন্দা বেরিয়ে পড়লো। উদ্দেশ্য, চার খুনের রহস্য উদঘাটন করা। নিতিন, অধরা, জয়ী ও আবেশ নামক চার গোয়েন্দার চেহারায় অনুসন্ধানী ভাব থাকলেও বাকি দুই গোয়েন্দা জিনিয়া ও সীমান্তের মুখে অনুসন্ধানী ভাবের লেশমাত্র নেই। তার পরিবর্তে চেহারা ভর্তি বিচ্ছিন্নতার আভাস আর ঝাপসা চোখের বারান্দায় উপচে পড়া অশ্রুদের ভিড় লক্ষণীয়। 
.
তাদের চেহারা দেখেই আন্দাজ করা যায়, দুটো অন্তরের অন্তঃস্থল জুড়ে কষ্টের উপস্থিতি। সেই কষ্টকে প্রকাশ করার একমাত্র মাধ্যম হিসেবে বেছে নিয়েছে দীর্ঘশ্বাসকে। তাদের এই দীর্ঘশ্বাসের পিছনের কারণটা খুবই করুণ। তারা যেই খুনদ্বয়ের রহস্য উদঘাটন করতে যাচ্ছে, সেই খুন হওয়া ব্যক্তিরা হলো তাদেরই জমজ সন্তান আর বাবা-মা। প্রিয়জনের বিচ্ছিন্নতা-ই তাদের দীর্ঘশ্বাস আর অনুসন্ধানী পথযাত্রার কারণ।  
.
ছয়টি চরিত্র নিয়ে গঠিত হয়েছে 'তারা ছয়জন' নামক গোয়েন্দা উপন্যাস। যাতে রহস্যের পাশাপাশি স্থান পেয়েছে প্রেম, বাস্তবতা ও রম্যতা। নিতিন, অধরা, আবেশ, জয়ী, জিনিয়া ও সীমান্ত, এই ছয় গোয়েন্দা বিভিন্ন বেশে নিজেদের উপস্থাপন করতে দেখা যায় এই উপন্যাসে।  
.
তারা কখনো ভাবুক হয়েছে, তো কখনো নিজেদের আড়াল করে বেশ নিয়েছে ছদ্মে। কখনো বা আবার গভীর রহস্যের মাঝে নিজেদের রম্য চরিত্র হিসেবে উপস্থাপন করেছে। কখনো ক্লান্ত প্রহরে মনের কোণে উঁকি দেওয়া প্রেমময় অনুভূতিকে সায় দিয়েছে নির্দ্বিধায়। নিজেদেরকে গভীর রহস্যজালে ডুবিয়ে, বের করে এনেছে রহস্যঝটের সমাধান। চলুন, সেই চঞ্চল্যকর চার খুনের রহস্য উন্মোচনের গা শিওরে উঠা কাহিনি জেনে নিই ‘তারা ছয়জন’ গোয়েন্দা উপন্যাস থেকে।",তারা ছয়জন,আফিয়া খোন্দকার আপ্পিতা, , ,আলোর ঠিকানা প্রকাশনী,9789849509363,"1st Published,2021",96,বাংলাদেশ,বাংলা
মৃণ্ময় মৃণালিনী ,শরিফুল ইসলাম (সাহিত্যিক) ,TK. 150,TK. 90,https://rokomari.com//book/195070/mrinmoy-mrinaliny,"",মৃণ্ময় মৃণালিনী,শরিফুল ইসলাম (সাহিত্যিক), , ,আলোর ঠিকানা প্রকাশনী,9789849448129,"1st Published,2020",78,বাংলাদেশ,বাংলা
মেঘের আবর্তে মেঘলা কুটির ,সিরাজুম মনিরা,TK. 260,TK. 182,https://rokomari.com//book/208227/megher-aborte-meghla-kutir,"বিকেল চারটায় স্কুল ছুটি হয় আমার। একদিন ক্লাস শেষে বাসায় এসে দেখি মায়ের মুখ বাংলার পাঁচ। বাবা শুয়ে আছে, মুখ দেখে সুবিধাজনক মনে হলো না। আপুকে জিজ্ঞেস করলাম, ঘটনা কী, সেও জানে না। তবে সন্ধ্যায় তার মুখে শুনলাম, আমার নামে বাসায় চিঠি এসেছে! বাবা-মা খুব অবাক সে চিঠি দেখে। আমিও হতভম্ব। আল্লাহই জানেন কী লেখা সেই চিঠিতে ।
রাতে খাবার পর মা রুমে এসে খুব চিল্লিয়ে গেল, ‘কাল থেকে স্কুলে যাওয়ার সময় মাথায় কাপড় দিয়ে যাবি, মাথা নিচু করে থাকবি, রাস্তায় কেউ কিছু দিলে নিবি না, কেউ ডাকলে শুনবি না।’ আমরা একেবারে হতভম্ব, আমি আর আপু শুধু হ্যাঁ সূচক মাথা নাড়ালাম। সব কথা মাথার উপর দিয়েই গেল!
আপু ও আমি বুঝলাম, ঝামেলা যা কিছু ওই চিঠি। তাই চিঠি আমাদের পড়তেই হবে। কিন্তু কীভাবে?
রাতে বাবা-মা ঘুমিয়ে যাওয়ার পর বারান্দায় হ্যাংগারে ঝুলানো বাবার শার্টের বুক পকেট থেকে চিঠিটি বের করে নিলাম। নীল রঙের কাগজে কালো কালি দিয়ে খুব সুন্দর গোছানো লেখা। আমি কাঁপছি, রীতিমতো ঘামছি। কেউ আমায় প্রেম নিবেদন করেছে! চিঠির ভাষায় নিজের বর্ণনায় মুগ্ধ হলাম। মনে হলো একবার আয়নার সামনে দাঁড়িয়ে নিজেকে দেখি। 
আমার স্কুলে যাওয়ার সময় যে বয়েজ স্কুলটা, সে নাকি সেটাতেই পড়ে। আর আমার স্কুলে যাওয়ার রাস্তায় সে তার স্কুল গেটে দাঁড়িয়ে থাকে আমাকে দেখার জন্য, ইত্যাদি, ইত্যাদি। চিঠির সাথে সাদাকালো পাসপোর্ট সাইজের ঝাপসা একটা ছবিও দিয়েছে! 
বাবা সকালে নাস্তা খাবার সময় জানালো, আজ থানায় জিডি করবে। আর আক্কাস চাচাকে কাল থেকে আমাদের স্কুলে আনা-নেওয়ার জন্য দায়িত্ব দেবে। আক্কাস চাচা, বাবার ব্যবসা দেখাশোনা করেন। খুব বিশ্বস্ত ও সাহসী মানুষ।
স্কুলে আমার ডেস্কে শিউলি এসে আমার হাত ধরে আমতা আমতা করছে কিছু বলার জন্য। কিন্তু সে না বলে চলে গেল। কিছুক্ষণ পর সে আবার এলো, বলল, ‘মেঘলা, তুই কোনো চিঠি পেয়েছিস?’
আমি নির্বিকারে বললাম, ‘আমি পাইনি, বাবা পেয়েছে! থানায় জিডি করবে বলেছে, আর আক্কাস চাচা আজ থেকে আমাদের আনা-নেওয়া করবেন। কেউ বিরক্ত করলে হাত পা ভেঙে দেবেন!’ বলেই আমি হেসে কুটি কুটি হলাম!
আমার বাবা স্বভাবতই ভীষণ ঠান্ডা ও ভালো মানুষ। কিন্তু আমাদের দু’বোনের কোনো সমস্যাই মেনে নিতে পারে না। এমনকি আমরা বাড়ির কোনো কাজ করি- সেটাও তার পছন্দ নয়। বাবার কাছে আমরা দু’বোন তার সকল সুখের উৎস। মা-ও খুব ভালোবাসে আমাদের, কিন্তু বাবার ভালোবাসার কোনো তুলনা নেই। ছোটো বেলায় আমার হাত কেটে গিয়েছিল, সেজন্য বাবা সারাদিন আমার হাত ধরে বসেছিল। সে আমাদের দু’বোনের বেলায় একটু বেশি চিন্তা করে, আর তাই চিঠিটা নিয়ে এত বেশি রেগে গেছে।
বেশ কয়েকদিন পর বড়ো আপু জানালো- আমার নামে নাকি আরেকটা চিঠি এসেছে, তবে...",মেঘের আবর্তে মেঘলা কুটির,সিরাজুম মনিরা, , ,আলোর ঠিকানা প্রকাশনী,9789849509349,"1st Published,2021",144,বাংলাদেশ,বাংলা
নিরালা কুটির,শেখ সিয়াম তানভীর,TK. 180,TK. 135,https://rokomari.com//book/210113/nirala-kutir,"আমি ছোটোবেলায় প্রচণ্ড ভয় পেতাম। এতটাই ভয় যে, অনেক রাত ঘুমাতে পারতাম না এই ভেবে যে, খাটের নিচে কিছু হয়তো আছে! কাঁথা মুড়ি দিয়ে ভয়ে কাঁপতাম। কিন্তু সেই আমি এখন  নির্ভিক, আর কোনো কিছুতেই ভয় পাই না। 

	ভয়ের সেই অনুভূতি মরে গেছে। তাই নিজেই নিজের ভয় পাওয়া সকল কিছুকে বাজি ধরে রহস্যের অন্যতম অতিপ্রাকৃতিক অংশে পৌঁছে গেছি। যার জন্যে কখনো কখনো গেছি ভারতে, আবার কখনো নিজ দেশেরই কোনো প্রত্যন্ত অঞ্চলে। 

	কী আছে এই ‘নিরালা কুটির’-এ? শুনেছি পেত্নির বসবাস! আবার ভারতে অঘোরীরাও নাকি বেশ ভয়ানক হয়। আচ্ছা, জিনেরা কি আসলেই মানুষের বন্ধু হতে পারে? নাকি এরা শুধু ক্ষতিই করে? কালাম কাকার রূপ নিয়ে আসলেই কোনো জিন এসেছিল? এই সকল প্রশ্ন যেমন আমার কাছে আসে, ঠিক তেমনই প্রতিটি প্রশ্নের উত্তর আমার অনেক ভালোভাবেই জানা। কারণ প্রতিটি প্রশ্নের উত্তরই যে আমি নিজের অভিজ্ঞতা থেকেই জেনেছি কিংবা যখনই সুযোগ হয়েছে বিশ্বস্ত কারও কাছ থেকে শুনেছি, তাই সেই অভিজ্ঞতাগুলোকে কেন্দ্র করেই লিখেছি এই বই। 

	রহস্যে ঘেরা, বাস্তবিক অভিজ্ঞতার একটি ঝুলি আমার লেখা এই ‘নিরালা কুটির’।",নিরালা কুটির,শেখ সিয়াম তানভীর, , ,আলোর ঠিকানা প্রকাশনী,9789849509332,"1st Published,2021",92,বাংলাদেশ,বাংলা
একুশের একুশ গল্প,এম ইমন ইসলাম,"",TK. 121,https://rokomari.com//book/210114/ekusher-ekush-golpo,"মনোনীত ২১জন লেখক ও গল্প :

 অপেক্ষার পত্র- সাদিয়া খান মুন 
 অবশেষে মিলন- সাজি আফরোজ
সমুদ্র দর্শন -  সাকিব হাসান রুয়েল
 দায়িত্বের শিকল - নাফিসা মুনতাহা পরী
 মহাকালের অভিশাপ - মহাসিনা বেগম

রাষ্ট্র ভাষা বাংলা চাই - আফরোজা আক্তার
 অগ্নিঝরা সেই দিনগুলো - সামিয়া খান প্রিয়া
পরিবর্তন - মুন্নি আক্তার প্রিয়া
শীত বস্ত্র - শারমিন আক্তার
 একুশ কদম - সুবহান আরাগ 

বিবেক - শাহেদুল ইসলাম মাহিম
  চিরস্থায়ী সুখের স্বপ্ন -  মো. সাইফুল ইসলাম সজীব
ভাইরাস - ডা. মারযিয়া আহমদ শিমুল
 অহংকার ও কবর - সোনালী আক্তার চাঁদনী
 নির্মম নিয়তি - ফাবিহা ফারিন প্রিয়ন্তী

 সখের পাখি - শাহরিয়ার সিফাত
 অল্প স্বপ্নের গল্প - তামান্না আক্তার
 পরিণতি - নুশরাত জেরিন মিম ফাহাদের বোধোদয় - জিশান মাহমুদ

 বাংলার দাম - পারভেজ রানা 
 জীবনের বাস্তবতা - নওশিন তাওছিয়া তাবাচ্ছুম
-------------------------------------



‘একুশ’ শুধু একটি সংখ্যা নয়, এটি একটি অতীত, একটি আবেগ, একটি প্রাপ্তি, একটি রক্তমাখা ইতিহাস!  এই একুশ তারিখে ঘটে যাওয়া অনেক স্মরণীয় ঘটনা আছে, যা আমাদের হাসায়-কাঁদায়।  

	পৃথিবীর বুকে আমরাই একমাত্র জাতি, যারা ভাষার জন্য রক্ত ঝরিয়েছি, জীবন দিয়েছি। আর তাই আমাদের সেই আত্মত্যাগের উপহার স্বরূপ আমরা পেয়েছি, প্রিয় মাতৃভাষা বাংলা। বিশ্বের দরবারে একুশে ফেব্রুয়ারি স্বীকৃতি পেয়েছে ‘আন্তর্জাতিক মাতৃভাষা দিবস’ হিসেবে।

	প্রতিবছর প্রাণের বইমেলা হয় এই ২১কে কেন্দ্র করেই। তাই সেই একুশকে ঘিরে আমাদের ভিন্নধর্মী চিন্তাধারা থেকে আমরা ২১জন লেখকের সেরা ২১টি গল্প নিয়ে প্রকাশ করেছি চমৎকার 

‘একুশের একুশ গল্প’ বইটি। 

	একুশ শব্দটিকে উপলক্ষ করে বইটি প্রকাশ হলেও এতে শুধু একুশের গল্প স্থান পেয়েছে, তা নয়। বইটিতে ভাষা, স্বাধীনতা, দেশপ্রেম, প্রেম-ভালোবাসা, ধর্মীয় বিষয়সহ নানা শিক্ষণীয় বিষয়ের লেখাও স্থান পেয়েছে। 
	একুশকে মনে রাখতে একুশের একুশটি গল্প পড়ুন এবং চমৎকার ‘একুশের একুশ গল্প’ বইটি সংগ্রহে রাখুন।





`মহাকালের অভিশাপ' গল্প থেকে কিছু অংশ : 

	সায়রা হক এতক্ষণ চুপ করে বসে ছিল। তারও অতীত মনে পড়ে গেছে, বৃদ্ধ শ্বশুড়-শাশুড়ির সাথে করা ব্যবহারগুলোকে আজকাল অপরাধ মনে হয়, ভুল মনে হয়। তখন তাদেরকে বড্ড বোঝা মনে হতো। আচ্ছা, আরমানের বউও কি আমাদের বোঝা মনে করে? নাহলে ছোটো ছোটো বিষয় নিয়ে এভাবে ঝগড়া করবে কেন? আর আমিও তো বউটাকে যখন যা মুখে আসে বলে ফেলি, এটাও খুব খারাপ!

	নিজেকে শোধরাতে হবে। আরমানের বউয়ের কাছে যেতে হবে। তার ভুল ভাঙাতে হবে। মহাকালের প্রতিশোধের কথা মনে করিয়ে দিতে হবে। নয়তো তারাও যে বৃদ্ধ বয়সে বৃদ্ধাশ্রমে যাওয়ার পথ তৈরি করবে! তাদের এটিও মনে করিয়ে দিতে হবে যে, সময় কখনোই কাউকে ক্ষমা করে না। 

	সায়রা হক উঠতে উঠতে বলল, ‘চলো, আমিও রান্নাটা সেরে নিই। গোসল করে এসে আরমানকে কল করে বলে দাও,  আগামী মাসেই আমরা ওর কাছে যাচ্ছি। এবার অনেকদিন থাকব।’
	সামাদ হক অবিশ্বাস নিয়ে স্ত্রীর দিকে তাকাল। স্বামীর তাকানো দেখে সে মুখে হাসি টেনে বলল, ‘এমন করে কী দেখছো? আমরা সত্যিই যাচ্ছি, কতদিন ছেলেটাকে দেখি না। এবার মায়ের মমতা দিয়ে বউমার রাগ ভাঙাবো। মেয়ের মতো আদর করব, তার প্রতি রাগ দেখাবো না। তাহলে হয়তো সেও আমাকে তার নিজের মায়ের মতো আপন করে নেবে। আরমানকেও খুব করে বলব দেশে চলে আসতে। আমাদেরকে নিয়ে একসাথে থাকতে। আমরা আবার আগের মতো সুখী দিন কাটাবো।’",একুশের একুশ গল্প,এম ইমন ইসলাম, , ,আলোর ঠিকানা প্রকাশনী,9789849493853,"1st,Published,2021",92,বাংলাদেশ,বাংলা
জোনাকির ফাঁদে চাঁদের টুকরো,ইন্দ্র মজুমদার,TK. 180,TK. 108,https://rokomari.com//book/197377/jonakir-faadey-chader-tukro,"কাঙ্ক্ষিত আবেদন

একদিন আমি তোমার বাড়ি যেতে চাই
গেরুয়া বসন আর একতারা হাতে,
তোমার দুয়ারে দাঁড়াতে চাই।
আমি গাইতে চাই কোনো বাউল গান
দেখতে চাই তোমার চটুল চোখে উদাসী বান,
আমি বুঝতে চাই তোমার অনুরাগের টান।

একদিন আমি তোমাকে কাছে চাই
চিবুকে আঙুল ছুঁইয়ে তোমার বন্ধ চোখে
লজ্জার গভীরতা মাপতে চাই।
আমি স্পর্শ করতে চাই কোনো আনকোরা রোম
অনুভব করতে চাই তোমার বুকের ওম
উত্তর পেতে চাই কে বেশি নরম,
অহংকারী তুমি নাকি গলে যাওয়া মোম।

একদিন আমি তোমায় নিয়ে স্বপ্ন দেখতে চাই
ভোর রাতে তক্ষকের ডাকে চমকে যাবার মতো
তোমাকে শিহরিত করতে চাই।
আমি তোমার কাজলের কালোয় কলঙ্ক এঁকে দিয়ে
কানাই পাগলের মতো উল্লাস করতে চাই।
আমি তোমায় ভালোবাসতে চাই।
আমি মরণ উপেক্ষা করে প্রতিশোধ নিতে চাই।
অপেক্ষায় থাকো।",জোনাকির ফাঁদে চাঁদের টুকরো,ইন্দ্র মজুমদার, , ,আলোর ঠিকানা প্রকাশনী,978984944850,"1st Published,2020",61,বাংলাদেশ,বাংলা
আলোর মিছিল,এম ইমন ইসলাম,TK. 180,TK. 135,https://rokomari.com//book/197395/alor-michil,"৪৮টি গল্প থেকে পাঠকদের পড়ার জন্য একটি গল্প দেওয়া হলো--

টিফিন বক্স
কবির বিন সামাদ

ফাহাদ খুব ভোরেই ঘুম থেকে উঠেছে। আজই প্রথম নয়, সে নিয়মিতই ভোরে জেগে ওঠে। কিন্তু আজ আরও একটু ভোরে উঠেছে। সুবহে সাদিকের প্রকৃত সৌন্দর্য উপভোগ করে নিয়মিত। তাহাজ্জুদের নামাজ শেষে চারিদিকে মোরগের কুক-কুরু-কু আওয়াজ এবং আজানের সুমধুর ধ্বনি ভোরের পরিবেশকে এক স্বর্গীয় রূপ দান করে। এর স্বাদ অনুভব করা একজন বেনামাজির পক্ষে খুবই কষ্টকর। ফাহাদ আজ একটু বেশি ভোরে ওঠার কারণও আছে। জরুরি কাজে বিশ্ববিদ্যালয় থেকে গ্রামের বাড়িতে এসেছিল কয়েক দিনের জন্য। আজ আবার ক্যাম্পাসে ফিরতে হবে। বাড়ি থেকে দূরের সফরে যাওয়ার দিনে ফাহাদের নিয়মিত রুটিন হলো, শেষ রাতে ঘুম থেকে উঠে তাহাজ্জুদ নামাজ আদায়ের পর মহান রবের কাছে অশ্রুসিক্ত হওয়া। তারপর জিকির-আজগার করে আজান শেষে মসজিদ মুখি হওয়া। 

ফজরের নামাজ আদায়ের পরে ইমাম ও মুসল্লিদের সাথে কুশল বিনিময় করে বাড়িতে ফিরলো ফাহাদ। মা যে কখন জেগেছেন তা টেরই পায়নি ফাহাদ। বাড়ি ফিরে দেখে মায়ের নাস্তা বানানো শুধু নয়; মুরগির গোশত পর্যন্ত রান্না করা শেষ। মা মেঝেতে পাটি বিছিয়ে দিলেন। ফাহাদ তার ছোট বোনকে পাশে নিয়ে বসলো সকালের নাস্তা খেতে। ছিটেরুটি পিঠা আর মুরগির গোশতের ঝোল ফাহাদের খুব প্রিয়। মা সেটা প্লেটে বাড়িয়ে দিলেন। ছোট বোন ফারিয়া মিম অভিমানী কণ্ঠে বলল, ‘আম্মু ভাইয়াকে খুব বেশি ভালোবাসে, আমাকে না।’ ফাহাদ মিষ্টি হেসে বলল, ‘আমি তো আম্মুর জন্যে স্থায়ী সম্পদ আর তুমি তো ক্ষণস্থায়ী। তাই তোমাকে বেশি ভালোবাসলে আম্মুর কষ্টই বাড়বে!’ ফারিয়া বলল, ‘তুমিই তো ক্ষণস্থায়ী। এই আসো এই যাও।’ ফাহাদ বলল, ‘সময় শেষে আমিই থাকবো মায়ের পাশে, আর তুমি যাবে শশুরবাড়ি, এটাই সত্য।’ ফারিয়া চঞ্চল হয়ে বলল, ‘থাক হয়েছে, এবার তুমি খেয়ে আম্মুকে উদ্ধার করো তো।’ ভাই-বোনের এই খুনসুটি দেখে তাদের আম্মু মুচকি মুচকি হাসতে থাকেন।

ফারিয়া অষ্টম শ্রেণিতে পড়ে। অনেক ব্রিলিয়ান্ট ছাত্রী। ক্লাসে ১ রোল নাম্বরের ধারাবাহিকতা বজায় রেখেছে নিয়মিত। যা ফাহাদের ছিল স্কুলের সময়ে। স্যারেরা এ দু’ভাই-বোনকে নিয়ে খুব গর্ব করেন। খাবার শেষ না হতেই আম্মু স্টিলের টিফিন বক্সটা সামনে রেখে বললেন, ‘যাওয়ার পথে এটা খেয়ে নিস, বাবা।’ ফাহাদ একটু অভিমানের সুরে বলল, ‘এটার তো কোনো প্রয়োজন ছিল না আম্মু!’ আম্মু বললেন, ‘তুই বাড়ি থেকে চলে গেলে আর তো আমার হাতের রান্না খাওয়াতে পারি না। কী খাস না খাস তাও জানি না।’ ফাহাদ বলল, ‘আম্মু পথে তো আর ক্ষুধা লাগে না।’ আম্মু সাথে সাথে বললেন, ‘তাহলে ক্যাম্পাসে গিয়েই খাবি।’

ফাহাদ আর কথা বাড়ালো না। সে জানে, আম্মুকে এ ব্যাপারে কোনো যুক্তি দিয়ে বুঝানো যাবে না। উঠে তাড়াতাড়ি গুছিয়ে নিলো ফাহাদ। উঠানে নেমে দেখে ফারিয়াও স্কুলের ব্যাগ নিয়ে রেডি। মায়ের কাছে সালাম দিয়ে বের হলো দু’ভাই-বোন। ফারিয়াকে স্কুলে রেখে রওনা করবে ক্যাম্পাসের উদ্দেশে। ফাহাদ কিছু দূর এসেই কি যেন ভেবে পিছনে তাকালো, যা সে কখনো করে না। কারণ তার কাছে মনে হয়, পিছে তাকাং কাপুরুষেরা। কিন্তু আজ যেন বাধা মানছে না মন। মায়ের মুখটি আরেকবার দেখতে চাইলো। ঘুরে তাকাতেই দেখে, মা পাঁচিলের সাথে মাথা লাগানো। চোখ থেকে যেন শ্রাবণের ধারা ঝরছে। ফাহাদের পিছে ফেরা দেখেই শাড়ির আচলে অশ্রু সংবরণের চেষ্টা করলেন আম্মু। ফাহাদের চোখ ভারী হয়ে উঠলো। কষ্ট বুকে চেপে সামনে কদম বাড়ালো।

স্কুলের সামনে এসে ফারিয়া বলল, ‘ভাইয়া, এবার ফেরার সময় আমার জন্যে থ্রি-পিস আনবে। আর তা অবশ্যই লাল রঙের হওয়া চাই।’ ফাহাদ মুখে হাসি টানার চেষ্টা করে বলল, ‘আচ্ছা আপু আনবো, ইনশাআল্লাহ্! ভালো থেকো আর দোয়ায় শামিল রেখো ভাইয়াকে।’ ফারিয়া মিষ্টি হেসে বলল, ‘ফি আমানিল্লাহ্!’
ক্যাম্পাসে ফিরেছে ফাহাদ। মায়ের রান্না করা খাবারের টিফিনবক্স এখনো খোলা হয়নি। এশার নামাজের পরে খাবারটা খাবে বলে ভেবে রাখলো। শীতের দিন, তাই খাবার নষ্ট হওয়ার আশাঙ্কা খুবই কম। নামাজ শেষ করে আসার পথে ক্যাম্পাসের বড় ভাইয়েরা ডাকলো। ফাহাদ বলল, ‘ভাইয়া খানাটা খেয়ে আসি।’ তারা বলল, ‘পরে খেয়ে নিয়ো।’ ফাহাদ কথা না বাড়িয়ে ওদের সাথে রওনা দিলো। সারারাতে আর ফাহাদের খোঁজ পাওয়া গেল না। ফোনেও কল ঢুকাতে পারেনি কেউ। একদিন, দুদিন, তিনদিন... এভাবে কেটে গেল কত সপ্তাহ, মাস। কিন্তু ফিরলো না ফাহাদ। কেউ তার কোনো খোঁজও দিতে পারলো না। মায়ের হাতের টিফিন বক্সের খাবারও আর খাওয়া হলো না।",আলোর মিছিল, , ,এম ইমন ইসলাম,আলোর ঠিকানা প্রকাশনী,9789849448105,"1st Published,2020",96,বাংলাদেশ,বাংলা
চিরছুটি,এম ইমন ইসলাম,TK. 150,TK. 113,https://rokomari.com//book/206543/chirochuti,"কলেজ ছুটিতে ঘুরে বেড়ানো আমার নেশা। গ্রীষ্মের ছুটিতে কোথায় যাব রুমে বসে ভাবছি। এমন সময় সুমি এসে দরজায় টোকা দিলো। ওর লাল টুকটুকে মুখে এক চিলতে হাসি লেগে থাকে সবসময়। আমি তার দিকে তাকিয়ে চোখের পাতা কয়েকবার ওপর-নিচ করে বললাম, কোথায় থাকিস তুই? তোকে তো দেখা যায় না!
আমার মুখে একথা শুনে ওর মুখের হাসি যেন দপ করে নিভে গেল। সে অবাক হয়ে বলল, কী বলছো তুমি! প্রতিদিন তোমার বাসায় আসছি, কথা বলছি, খোঁজ নিচ্ছি। আর তুমি বলছো দেখা যাচ্ছে না! আমাকে কোনোদিন খোঁজ করেছো? ও... হ্যাঁ, তা করবে কেন, আমার মতো মেয়ের তোমার কী প্রয়োজন? 
আমি ঠোঁট বাঁকিয়ে ওর চোখের দিকে বড়ো বড়ো চোখে তাকিয়ে বললাম, তাই নাকি! তাহলে তুই আমার খোঁজ নিস? আগে জানতাম নাতো! এত বড়ো সৌভাগ্য আমার কবে হলো তা তো জানতে পারলাম না! 
এভাবে কথা বলে সুমিকে রাগানোর চেষ্টা করছিলাম। কারণ রাগলে ওর লাল টুকটুকে মুখটি আরও লাল হয়ে ওঠে। তখন আমার খুব ভালো লাগে। 
সুমি বাসায় থাকা মানে ছোটো ছোটো চাচাতো ভাই-বোন বাসায় গিজ গিজ করা। সকালে যেমন পাখির কিচির-মিচির শব্দ শোনা যায়, ঠিক তেমনই শব্দ হতে থাকবে বাসায়। সে আমার মাত্র দেড় বছরের ছোটো। এতে আমার লাভ অনেক। ওর কাছ থেকে জোর-জুলুম করে সব কেড়ে নিতে পারি। শাসন করতে পারি। মাঝে মাঝে যে পুচকু হাতে মার খেতে হয় না, সেটি বললে মিথ্যা বলা হবে। মারার পরে এমন ভাব করে যেন, আমার চেয়ে সে-ই বেশি ব্যথা পেয়েছে; তবে তাকেও চাচির কাছ থেকে অনেক মার খাইয়ে নিই। কেন মার খাওয়াব না, সে তো একটা ফাঁকিবাজ! নামাজ না পড়েও বলবে পড়েছি। আমিও পালিয়ে ওর ফাঁকিবাজি ধরে ফেলি। অমনি চাচির কাছে নালিশ করে দিই! চাচির কাছে মিথ্যা বলা? বড়ো অপরাধ! 
হিংসেও কম হয় না। যখন দেখি মা-চাচিরা আমার চেয়ে তাকে বেশি আদর দিচ্ছে। তখন আমার শরীর পিলপিল করে জ্বলে! রাগে দাঁত কিড়মিড় করতে থাকি। যদিও ইদানীং হিংসা কিছুটা কম হয়ে গেছে। কারণ এখন তো আমি অনেক বড়ো হয়ে গেছি! 

ক্লাস শেষে সুমি আর আমি এক সাথে বাসায় ফিরি। তাকে বিভিন্নভাবে রাগানোর চেষ্টা করি। আমার কথা কাজে সে হঠাৎ হঠাৎ রেগে যায়। অনেক সময় কথা না বলে চুপ করে থাকে। এমন ভাব করে মনে হয় আমার সাথে আর কখনো কথা বলবে না। আমিও কথা বলব না, এমন ভাব করে থাকি, কিন্তু এমন করলে কী হবে, আমরা তো একে অপরের সাথে কথা না বলে থাকতেই পারি না। বাসায় এসে কোনো একটা ছুতো নিয়ে সে আমার রুমে ঢুকে পড়ে। এই যেমন বলে, ‘আমার গ্রামার বইটি দাও তো’, আমি তো অবাক! ওর বই আমার রুমে থাকবে কী জন্য। বুঝি- কথা বলার একটা কৌশল মাত্র। কী আর করা- কথা বলি ওর সাথে।
প্রায়ই আমাদের মাঝে এমনটি ঘটে। কোনোদিন একে অপরের সাথে কথা না বলে থাকতেই পারি না। আবার ঝগড়া না করলে মনে হয় পেটের ভাত হজমই হয় না! এক কথায়, দুজনে যেন হাইড্রোজেন আর অক্সিজেন- মিলেমিশে বাঁচার উৎসে পানির ধর্মে আছি।",চিরছুটি,এম ইমন ইসলাম, , ,আলোর ঠিকানা প্রকাশনী,9789849493846,"1st Published,2020",78,বাংলাদেশ,বাংলা
একাত্তরের কাব্যকলি ,সাঈদা খানম মেরী,TK. 110,TK. 83,https://rokomari.com//book/208231/ekattorer-kabbokoli,"মায়ের যত খোকা আছে
সবাই ডাকে মা,
একাত্তরের কাব্যকলি
এবার ফোটো না!
.
মা হেসে কয় ওহে বাছা
চুপটি করে শোন,
প্রথম ছিল বায়ান্নর-ই
ভাষা আন্দোলন।
.
দ্বিতীয়ত শক্রুসেনা 
হানলো আঘাত শেষে,
একাত্তরের পঁচিশে মার্চ
রাতের অবকাশে।
.
মায়ের আরও অনেক ছেলে
নয়টি মাসের মাঝে,
জীবনবাজি লড়াই করে
দেশ বিজয়ের কাজে।",একাত্তরের কাব্যকলি,সাঈদা খানম মেরী, , ,আলোর ঠিকানা প্রকাশনী,9789849509318,"1st Published,2021",48,বাংলাদেশ,বাংলা
নতুন সূর্যোদয়,আব্দুল্লাহ শাহজাহান,TK. 160,TK. 120,https://rokomari.com//book/208359/notun-surjodoy,"ভালোবাসো

ভালোবাসো ফুল-পাখিদের ভালোবাসো মাকে,
ভালোবাসো পৃথিবীও নিজের প্রিয় গাঁ-কে।
ভালোবাসো ধনী-গরিব অনাথ অসহায়কে,
ভালোবাসা ছাড়া বলো ভালোবাসা পায় কে।

ভালোবাসো এই সমাজে এতিম যারা আছে,
ভালোবাসো তাদের যারা অনাদরে বাঁচে।
ভালোবাসা লোক দেখানো হয় না যেন কভু-
ভালোবাসার নিয়তই হোক খুশি করা প্রভু।

ভালোবাসো বীর-মুজাহিদ, শহিদ আরও গাজী,
ভালোবাসো কাঠগড়া আর সত্য-ন্যায়ের কাজী।
ভালোবাসো মিটিং-মিছিল, সাম্য-নীতির কথা,
ভালোবাসো রক্তে কেনা দেশের স্বাধীনতা।

ভালোবাসো লম্বা-বেঁটে, কালো হোক বা সাদা,
শুদ্ধ ভালোবাসার পথে আসতে পারে বাধা।
আসুক যত বাধা তবু মন কোরো না কালো,
মিষ্টি হেসে কথা বলো মন হয়ে যাক ভালো।

ভালোবাসা সব রেখো না প্রিয়তমার কাছে,
ভালোবাসা দাও বিলিয়ে জীব জড়ো আর গাছে।
ভালোবাসো জ্ঞানী-গুণী কিংবা বোকা সবকে,
সবচে’ বেশি ভালোবাসো রাসূল ও তার রবকে।
---",নতুন সূর্যোদয়,আব্দুল্লাহ শাহজাহান, , ,আলোর ঠিকানা প্রকাশনী,9789849448198,"1st Published,2021",80,বাংলাদেশ,বাংলা
জ্যোৎস্না ও মায়াবতী,ইয়াছির আরাফাত,TK. 180,TK. 135,https://rokomari.com//book/195057/jotsna-o-mayaboti,"",জ্যোৎস্না ও মায়াবতী,ইয়াছির আরাফাত, , ,আলোর ঠিকানা প্রকাশনী,9789849448136,"1st Published,2019",96,বাংলাদেশ,বাংলা
এশকের তুফান,মোঃ খাজা নাজিম উদ্দিন চিশতী,TK. 150,TK. 113,https://rokomari.com//book/203974/eshker-tufan,"তুমি নেই কীসে

তুমি কোথায় নেই মাবুদ
ভেবে না পাই আমি,
কোথায় গেলে পাবো তোমায়
ওগো জগৎ স্বামী।

ফুলে-ফলে মিশে আছো
আছো চন্দ্র-সূর্যতে, 
সবই তোমার সৃষ্টি প্রভু
তুমি নেই কীসে।

তুমি বীজ থেকে বৃক্ষ করো
ডিম থেকে বাচ্চাকে,
রাত-দিন তুমিই করো
বিশ্ব চলে তোমার ইশারাতে।

বাবুই পাখিকে বুনতে বাসা
কে শিখিয়েছে তারে,
ফুলের মধু কেমন করে
মৌমাছি নিতে পারে।

তুমি স্রষ্টা হয়ে সৃষ্টির মাঝে
গোপন হয়ে আছো,
তাই সবাই চলে ধরায়
নিয়মের ভেতরে।

আমি তাই মিছে মিছে
খুঁজি অন্যত্রে,
তুমি আছো ঢুব দিয়ে
কলবের ভেতরে।",এশকের তুফান,মোঃ খাজা নাজিম উদ্দিন চিশতী, , ,আলোর ঠিকানা প্রকাশনী,9789849493877,"1st Published,2020",80,বাংলাদেশ,বাংলা
বেঁচে আছি আজও,মোঃ খাজা নাজিম উদ্দিন চিশতী,TK. 120,TK. 84,https://rokomari.com//book/210115/bece-achi-ajo,"নওজোয়ান তোমার কীসের বাহাদুরি
তুমি কি সম্রাট অর্ধ পৃথিবীর?
নাকি অমরত্ব পেয়েছো এ ধরায়
নেই তোমার ক্ষুধা-তৃষ্ণা আবার।

নওজোয়ান তবে কীসের বাহাদুরি করো?
ঝলমল প্রাসাদে থেকে শাহি লেবাস পরো।
নাকি ঘোড়ায় চড়ে ভুবন ঘুরেছো বলে,
সবই করেছো জয় পদতলে?",বেঁচে আছি আজও,মোঃ খাজা নাজিম উদ্দিন চিশতী, , ,আলোর ঠিকানা প্রকাশনী,9789849509325,"1st Published,2021",64,বাংলাদেশ,বাংলা
