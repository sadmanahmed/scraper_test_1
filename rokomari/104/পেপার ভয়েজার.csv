Title,Author,Original Price,Discounted Price,URL,Image,Summary,Book_Title,Book_Author,Translator,Editor,Publisher,ISBN,Edition,Number Of Pages,Country,Language
দি এন্ড অভ ইটারনিটি,আইজ্যাক আসিমভ,TK. 350,TK. 245,https://rokomari.com//book/203439/the-end-of-eternity,https://ds.rokomari.store/rokomari110/ProductNew20190903/130X186/3c7c34918_203439.jpg,"""দি এন্ড অভ ইটারনিটি"" বইয়ের পছেনের কভারে লেখা:আমার ইংরেজি বই পড়ার হাতে খড়ি হলাে আইজ্যাক আসিমভের রােবটস অ্যান্ড এম্পায়ার দিয়ে। আর ইবুক পড়ার হাতে খড়ি হলাে এই এন্ড অভ ইটারনিটির মাধ্যমে। বইটার সম্পর্কে প্রথম জানতে পারি মুহাম্মদ জাফর ইকবালের ছেলেমানুষি বইটিতে। সেখানে কোনাে একটা গল্পের এক চরিত্রের মুখে প্রথম শুনতে পাই এই বইয়ের নাম। তারপর থেকেই ছিল বইটি পড়ার তীব্র ইচ্ছা। সেটা ২০১৫ সালের কথা। তার পাঁচ বছর পর, মানে ২০২০ সনে বইটি অনুবাদ করছি!
সাই-ফাই অনুবাদ করা বড় কঠিন একটা কাজ। এখানে এত বেশি টার্মস আর ‘জারগন থাকে যা অনুবাদ করলে তার মূল অর্থ হারিয়ে যায়। তারপরও চেষ্টা করেছি একেবারে পরিচিত কিছু শব্দ বাদে, যেখানে সম্ভব বাংলা প্রতিশব্দ ব্যবহার করার। সবগুলাে হয়তাে সহজে মেনে নিতে একটু কষ্ট হবে, এই আরকী।
এটার ক্ষেত্রে আমাকে শব্দ পাল্টে ভিন্ন শব্দের আশ্রয় নিতে হয়েছে। আশা করি সেটা পাঠকের বইয়ের রস আস্বাদনে সমস্যা করবে না। সাধারণত কম্পিউটার বানানটাকে ওভাবে লেখা হয়। কিন্তু বইতে শব্দটা গণনা-যন্ত্রের পাশাপাশি একটা পদবী হওয়ায় বানানে খানিকটা ভিন্নতা আনা হয়েছে। কম্পুটার' ব্যবহার করে পদবীকে বুঝিয়েছি। আশা করি পাঠক আমার এই ধৃষ্টতা ক্ষমাসুন্দর দৃষ্টিতে দেখবেন।
আইজাক আজিমভ আমার সবচাইতে পছন্দের তিন জন লেখকের একজন। তবে তার কোনাে বইয়ের অনুবাদ করা এই প্রথম। আমেরিকান লেখক হলেও, বিদ্বান মানুষ ছিলেন বলে তার ইংরেজি বেশ কঠিন; তার ওপর নিজেও তিনি বিজ্ঞানী। বিশেষত ‘দি এন্ড অভ ইটারনিটি’ তার সচরাচর বইয়ের মতাে নয়। অনুবাদ খুব অল্প ক্ষেত্রেই মূলের সমান হতে পারে, ছাড়িয়ে যাওয়া তাে আরও বিরল। তাই আমার এই অনুবাদ যদি পাঠকদেরকে খানিকটা হলেও তৃপ্তি দিতে পারে তাে নিজেকে ভাগ্যবান মনে করব।",দি এন্ড অভ ইটারনিটি,আইজ্যাক আসিমভ,মোঃ ফুয়াদ আল ফিদাহ, ,পেপার ভয়েজার,9780449016190,"1st Published,2020", ,বাংলাদেশ,বাংলা
যাযাবরের চোখে বাংলাদেশ - প্রকৃতি,আশিক সারওয়ার,TK. 335,TK. 285,https://rokomari.com//book/206218/jajaborer-chokhe-bangladesh---prokrite,https://ds.rokomari.store/rokomari110/ProductNew20190903/130X186/a672e9feb_206218.jpg,"আধুনিক যুগে কেউ কি যাযাবর হতে পারে? যাযাবরের আভিধানিক অর্থ যাই হোক না কেন আদতে সে এক অদ্ভুত ভ্রমণকারী। বাংলাদেশের আনাচে কানাচে ছুটে চলার মাঝে আমার মনে ও মননে মিশে ছিল যাযাবরের দর্শন। পৃথিবীর বুকে আপন ঘর বাঁধবো বলে নিজ নীড় ছেড়ে বের হয়েছি। ছুটে চলেছি এই পথে প্রতিনিয়ত। পথই দেয় পথের খোঁজ। এই পথের খোঁজে পাড়ি দিয়েছি কত না পাহাড়-নদী-সমুদ্র-হাওড়-বাঁওড়। হারিয়ে গেছি প্রকৃতির মাঝে, দেখেছি হারানো সভ্যতার নিদর্শন। জেনেছি বাংলার ইতিহাস, কৃষ্টি ও সংস্কৃতিকে। কত-শত প্রত্নতাত্ত্বিক স্থাপনায় রেখে এসেছি পদচিহ্ন। এ সব গল্প কি এত অল্পতে শেষ হয়? সেই গল্পগুলো বলার তাগিদ অনুভব করে যাযাবর। যাযাবরের চোখে বাংলাদেশ তাই শুধু ভ্রমণ কাহিনী নয়। এ আমার দর্শন, আমার দৃষ্টিভঙ্গি- এক অস্থির-অদ্ভুত ভ্রমণকারীর। ভ্রমণকে একটি শব্দে বন্দী করতে আমি নারাজ। পথের মাঝে দেখা হয়েছে আমার হাজারো মানুষের সাথে, ভ্রমণসঙ্গী হয়েছে কতজন। সেই সব মানুষ ও বাংলার প্রকৃতির গল্পগুলো শোনাতেই এই আয়োজন। এবারের বই, প্রথম পর্বে রয়েছে দুটি গল্প যা একটু ভিন্ন ধরনের। আমি বড় হয়েছি এই পুরান ঢাকার বুকে। ঢাকার প্রত্নতাত্ত্বিক স্থাপনা নিয়ে কিছু না বলে গেলে কি হয়? নিজের শেকড়ের সন্ধানে ফিরে গিয়েছি বিক্রমপুরের বুকে বার বার। পোস্টম্যানের ঘণ্টি সেরকমই এক শেকড় অনুসন্ধানের গল্প। তবে, গল্পের সবে তো শুরু হল। সামনের পর্বগুলোতে রাজশাহী, খুলনা বিভাগের প্রকৃতি ও প্রত্নতাত্ত্বিক নিদর্শন নিয়ে থাকবে আয়োজন। এই পর্বের পুরোটা জুড়ে আছে পার্বত্য চট্টগ্রামের পাহাড়, ঝর্না, সমুদ্রের আধিপত্য আর আমার, এক ঢাকাবাসীর, নিজেকে খুঁজে ফেরার গল্প।",যাযাবরের চোখে বাংলাদেশ - প্রকৃতি,আশিক সারওয়ার, , ,পেপার ভয়েজার,978-984-95170-0-9,"1st Published,2020",240,বাংলাদেশ,বাংলা
টোয়েন্টি থাউজেন্ড লিগস আন্ডার দ্য সি,জুল ভার্ন,TK. 650,TK. 455,https://rokomari.com//book/209289/twenty-thousand-leagues-under-the-sea,https://ds.rokomari.store/rokomari110/ProductNew20190903/130X186/fd488fa3a_209289.jpg,"১৮৬৬ খ্রিস্টাব্দ।
নড়েচড়ে বসেছে পুরো বিশ্ব। একের পর এক দুর্ঘটনার শিকার হচ্ছে সমুদ্রগামী জাহাজ। আন্তঃমহাসাগরীয় জলপথে ত্রাসের রাজত্ব কায়েম করেছে রহস্যময় এক সাগরদানব। গুজবের ডালপালা উপকূলবর্তী সাধারণ অধিবাসী কিংবা মূল ভূখণ্ডের বাসিন্দাদের দারুণভাবে আলোড়িত করলেও এর ভয়ঙ্কর প্রভাব পড়েছে পেশাদার সি-ম্যানদের ওপর। বণিক, জাহাজমালিক, জাহাজের কাপ্তান থেকে শুরু করে ইউরোপ আমেরিকার মাস্টার মেরিনার আর বিভিন্ন রাষ্ট্রের নেভাল অফিসাররা পুরো ব্যাপারটায় ভয়ানক বিব্রত, হতচকিত, কিংকর্তব্যবিমূঢ়।
চুরুটাকৃতির রহস্যময় এই দানবের গা থেকে ঠিকরে বেরোয় জ্বলজ্বলে আভা। বিশালাকৃতির তিমির চেয়েও এটি বহুগুন বড় আর অকল্পনীয় দ্রুতগতি সম্পন্ন।
লোকজনের মুখে মুখে লাফিয়ে লাফিয়ে বাড়ছে এর আকার-আকৃতি। এক সময় এই আজব জিনিসটির আকৃতি দাঁড়াল প্রস্থে মাইল খানেক আর দৈর্ঘ্যে তার তিনগুন।
জনমতের চাপে রহস্যময় এই নারহোয়েলের বিরুদ্ধে অভিযানের প্রস্তুতি নিল  দি স্টেটস অব দ্য ইউনিয়নের দ্রুতগতির ফ্রিগেট, দি আব্রাহাম লিঙ্কন। নৌবাহিনীর অস্ত্রাগার খুলে দেয়া হল। কমান্ডার ফ্যারাগুট নতুন উদ্যমে ঝাঁপিয়ে পড়লেন তার ফ্রিগেটকে নারহোয়েলের বিরুদ্ধে লড়াইয়ে অস্ত্রসজ্জিত করতে। অভিযানের আমন্ত্রণ পেয়ে নিজের কর্ম সহায়ক কনসিলকে নিয়ে জাহাজে হাজির হলেন ফরাসি প্রকৃতিবিদ প্রোফেসর পিয়েরে অ্যারোন্যাক্স। সাথে যোগ দিল দুর্ধর্ষ কানাডিয়ান হার্পুনার নেড ল্যাণ্ড।
শিকারের উদ্দেশ্যে নিউইয়র্ক বন্দর থেকে যাত্রা শুরু করল দি আব্রাহাম লিঙ্কন। কিন্তু শিকারি নিজেই পরিণত হল শিকারে। রহস্যময় জাহাজ নটিলাসে আশ্রয় মিলল প্রফেসর অ্যারোন্যাক্স, কনসিল আর নেড ল্যান্ডের। সেই সাথে সাক্ষি হয়ে রইলো রহস্যময় ক্যাপ্টেন নিমোর সঙ্গী হিসেবে সাগরতলে বিশ হাজার লিগ পরিভ্রমণের এক ঐতিহাসিক ঘটনার।
প্রিয় পাঠক/পাঠিকা, আপনারাও হতে যাচ্ছেন নতুন এক ইতিহাসের অংশ। জুল ভার্নের “টুয়েন্টি থাউজেন্ড লিগস আন্ডার  দ্য সি” প্রথম প্রকাশের দেড়শো বছর পর, এই প্রথম পূর্ণাঙ্গ অনুবাদ পড়ছেন বাংলা ভাষায়। ঐতিহাসিক এই মুহূর্তে আপনাদের সাদর আমন্ত্রণ  নটিলাসের রহস্যময় ভূবনে।",টোয়েন্টি থাউজেন্ড লিগস আন্ডার দ্য সি,জুল ভার্ন, , ,পেপার ভয়েজার, ,"1st Published,2021",646,বাংলাদেশ,বাংলা
